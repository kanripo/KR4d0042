# -*- mode: mandoku-view; -*-
#+TITLE: 直講李先生文集
#+DATE: 2015-09-11 09:04:11.620436
#+PROPERTY: ID KR4d0042
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0464-009直講李先生文集直講李先生年譜-卷第一.
<pb:KR4d0042_SBCK_009-1a>¶
直講李先生文集卷之一¶
　賦　後學南城左賛編輯¶
　　長江賦　後學廣昌何喬新校正¶
臣聞養萬物者惟地之大水居其上則地不&KR0014;載以¶
觸以齧以斷以掘深或無底逺或㡬千萬里則江之¶
為水臣不得而計之矣蜀焉我頂呉焉我腹淮我之¶
腋海我之足朝谿暮谷刮骨磨肉委之填之而莫飽¶
其欲萬山崔崔&KR0005;裹&KR0005;束如兒童之見犇馬縮頭歛¶
手避路而躑躅時淸氣和無濤無波千丈一席可眠¶
可歌變動頃&KR0531;四天怒色㓙煙暴雲對靣漆黒誰為¶
<pb:KR4d0042_SBCK_009-1b>¶
風師誰為水伯不軌不法無别無識風&KR0006;何聲水&KR0006;¶
何形前雷後霆氷堆雪層操舟之老尚不&KR0014;自保况¶
乃逺而行客孰不椎心而太息出如登山入如沈泉退¶
無&KR0001;止進不得前龍螭蛇黿固執殺生之權蝦&KR0521;瑣¶
&KR0200;猶或賈勇而争先嗟乎生之難成之難父母君師¶
之&KR0001;愛而託命於其間幸而免者盖有之矣不幸而¶
死者何可勝紀魚腹未消艣聲相&KR0071;豈非利欲之牽¶
人而危亡之不避&KR0045;荆巴蜀交廣甌閩地有常産物¶
有常珍衣者食者器者玩者歌童舞女詭異妖冶官¶
&KR0001;不取則掠之私舍孰賢孰才貪哉鄙哉重装疊載¶
<pb:KR4d0042_SBCK_009-2a>¶
踰江越淮然則視長鯨之怒東海不啻如蠛蠓之浮¶
杯嗚呼山川之阻土地之富天下有道則王之外府¶
天下無道則姦雄&KR0001;䖏盖足於財用而利於守禦故¶
周之衰也有呉有楚漢之&KR0333;也曰策曰權琅琊因之¶
以建大號劉&KR0073;得之以入中原道成蕭衍迄于覇先¶
自取自守人誰敢言赤壁之敗曹操夀春之走符堅¶
雖曆數之有在亦事&KR0020;之使然及夫孫皓之虐叔寳¶
之昏而後&KR0014;㓕焉勞乎哉&KR0052;㡬代而㡬年臣聞周書¶
曰制治于未&KR0333;保&KR0022;于未危隂陽有消長日月有蔽¶
虧在乎備之得&KR0001;則禍何&KR0014;為伏惟國家重西北而¶
<pb:KR4d0042_SBCK_009-2b>¶
䡖東南臣何以知之彼之官也特舉此之官也累資¶
歛於此則莫知其竭輸於彼則唯恐不支官以資則¶
庸人並進歛之竭則民業多隳為貪為暴為寒為飢¶
如是而不為盗賊臣不知其&KR0001;㱕諸夏内也為腹心¶
夷狄外也為手足&KR0127;重之理豈神明之&KR0001;不燭秦備¶
胡而陳勝起事唐戍蠻而龎勛肆毒&KR0026;其土崩之由¶
誠可為之痛哭古者有采詩之官惟賦亦古詩之流¶
賤臣不獲言于朝敢賦心之憂愁安得為太平之草¶
木蒙雨露&KR0006;千秋¶
　　麻姑山賦¶
<pb:KR4d0042_SBCK_009-3a>¶
巍乎髙哉兹山之為異也吾不知夫㡬百千里之廣¶
但見土老而石頑頂天而直上驗地&KR0020;之所極固亦¶
東南之藩障者乎路蹊蟠欝前後相失岡巒崒嵂左¶
右馳突鳴泉百雷躍下雲窟喬杉萬矛舞破煙骨靈¶
竒怳惚變見出没匱耳目之觀聽曽不究夫萬一其¶
間則有名天之洞禮神之堂髙臺層瑶吸日月之光¶
繚垣築粉孕芝蘭之香偏門曲廊入迷其方斜軒亂¶
窓或温而凉况乎御龍膏之酒&KR0029;雲和之瑟一飲一¶
石一醉千日安知億萬人塵衣飛蚤虱其或黯然而¶
霧飄然而雨跬歩之内則曚無所覩夜長漫漫山空¶
<pb:KR4d0042_SBCK_009-3b>¶
　月寒鶴群戯風舞羽&KR1552;&KR1552;老猨抱子吟聲欲乾怪物¶
　參差松柯水湄或歩或馳或嘯而悲仙乎&KR0017;乎千態¶
　萬狀而使人心疑别有澗石之迤邐圜潭之無底是¶
　曰蛟龍之&KR0001;止&KR0568;而為早怒而為水嗟我力耕之民¶
　輟衣食之資而為禱祠之費巖岫&KR0256;㝠古無人行百¶
　獸飢死虎狼夜鳴是何假上真之名而神姦之&KR0001;慿¶
　也悲夫以地之竒以物之靈而逋客之&KR0052;營全形養¶
　氣采术茹菁未嘗有笳簫之聲鸞鳯之迎謝人品而¶
　凌太清者徒見山寒兮青靑水秋&KR0006;冷冷雲路咫尺¶
　而不&KR0014;以升豈非仙可得而不可求道可悟而不可¶
<pb:KR4d0042_SBCK_009-4a>¶
學彼其叛稼穡之功遺室家之樂越天常而慕㝠寞¶
宜乎白首於丹竈之下幽死而無所託也¶
　　疑仙賦(并序)¶
覯家旴江其西十里則麻姑山顔太師真卿有記存¶
焉少北則麻源謝靈運詩所謂入華子崗是麻源第¶
三谷者也其山水清媚與神仙趾迹相附著在人口¶
吻吾母&KR0004;無子凡有可禱無不至祥符元年夢二道¶
士弈棋戸外往&KR0026;之其一人者取局之一子授焉遂¶
娠及覯生十餘&KR0010;從先父適田間宿東郊旣&KR0304;有人¶
以書與覯方制如牘表用黄其目曰王狀元文集夢¶
<pb:KR4d0042_SBCK_009-4b>¶
中以為沂公之文也就學以来果不甚魯或時開卷¶
&KR1054;然憶念謂曽讀此書再思之未嘗見也墨筆著辭¶
雖未善顧出自然不多勞力&KR0059;心喜幸以&KR0001;從受頗¶
靈異而不敢言今兹年三十有八矣乃用自疑作疑¶
仙賦儒者不言仙盖患乎傷財舍生以學之者也苟¶
異於彼宜無害賦曰¶
噫噫仙乎為有為無為天之居為地之廬為山之國¶
為水之都為古為今為智為愚為崇為卑為肥為臞¶
與人&KR0011;乎與人異乎&KR0005;天下之利乎&KR0005;一身而巳乎¶
旣匪聞而匪見我焉知其所如繄我之生卓犖瓌怪¶
<pb:KR4d0042_SBCK_009-5a>¶
地氣殊絶神休合㑹導愚心之趨驟犯古人之畿界¶
攀或無髙&KR0054;或無大戯鈞天之遺音冒慶雲之渥彩¶
意靈物之所右幸&KR0297;成於當代難得而易失者時哉¶
青春走&KR0006;素髪催衒金丹而不售撫道殣而銜哀然¶
則何為而生何為而来巳矣夫嵩高降神生申甫收¶
拾中興還聖主長庚入夢生李白呌噪江南為逐客¶
今之生我豈無意二者他年終一得仙人若在金銀¶
宮㱕去来&KR0006;誰阻隔¶
直講李先生文集卷之一終¶
<pb:KR4d0042_SBCK_009-5b>¶
