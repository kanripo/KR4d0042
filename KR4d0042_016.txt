# -*- mode: mandoku-view; -*-
#+TITLE: 直講李先生文集
#+DATE: 2015-09-11 09:04:12.027577
#+PROPERTY: ID KR4d0042
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB04n0464-016直講李先生文集直講李先生年譜-卷第六.
<pb:KR4d0042_SBCK_016-1a>¶
直講李先生文集卷之六¶
　　　國用第一¶
人𫠦以為人足食也國所以為國足用也然而天不¶
常生其生有時地不徧産其産有宜人不皆作其作¶
有&KR0014;國不盡得其得有數一榖之稅一錢之賦給公¶
上者各有定制苟不量入以為出節用而愛人則哀¶
公云二猶不足公羊謂大桀小桀誅求無巳怨刺¶
並興亂世之政也故大府凡頒財以式法授之王日¶
一舉其膳六牲祀兵朝甸其服有九故𨵿市之賦以¶
待王之膳服諸侯来朝卿大夫来聘致之則有積飱¶
<pb:KR4d0042_SBCK_016-1b>¶
饔接之則有饗食燕故&KR0022;中之賦以待賔客牛馬之¶
食其用芻禾車秅之數皆眡牢禮故四郊之賦以待¶
稍秣功懋懋賞以馭其幸𫠦受之物&KR0022;之大用故家¶
削之賦以待匪頒冬官百工取材非一五庫之量母¶
或不良故&KR0022;甸之賦以待工事問勞贈賄酬爵侑食¶
皆為篚實將其厚意故&KR0022;縣之賦以待弊帛大祀小¶
祭事神之禮牲弊玊器不奢不儉故&KR0022;都之賦以待¶
祭祀股肱或𧇊君之𫠦痛賵禭含&KR0608;闕一不可故山¶
澤之賦以待䘮紀王及冢宰時有𫠦善燕好之用亦¶
以推恩故弊餘之賦以待賜予王扵諸侯分烖救患¶
<pb:KR4d0042_SBCK_016-2a>¶
㐫禮五事其費則多故&KR0022;國之貢以待吊用國家閒¶
暇要在多積積貯之道天下大命故萬民之貢以充¶
府庫難得之貨饑不可食燕㳺𫠦用非國之急故式¶
貢之餘財以共玩好之用凡其一賦之出則給一事¶
之費費之多少一以式法如是而國安財阜非偶然也¶
　　　國用第二¶
玉府掌王之金玉玩好兵器凡良貨賄之蔵燕衣服¶
祍席牀第凡䙝器凡王之獻金玉兵器文織良貨賄¶
之物受而蔵之凡王之好賜共其貨賄内府掌受九¶
貢九賦九功之貨賄良兵良器以待&KR0022;之大用凡四¶
<pb:KR4d0042_SBCK_016-2b>¶
方之幣獻之金玉齒革兵器凡良貨賄人焉凡適四¶
方使者共其𫠦受之物而奉之凡王及冢宰之好賜¶
予則共之按其職文掌天子器用財賄燕私之物及¶
受貢獻以備賞賜此帑蔵之在宫中官職之最私䙝¶
者然而為冢宰之屬列大府之下與凡治蔵之官不¶
異者何也盖王者無外以天下為家尺地莫非其田¶
一民莫非其子財物之在海内如在槖中况扵貢賦¶
之入何彼我之云㢤歴觀書傳自禹貢以来未聞天¶
子有私財者漢湯沐邑為私奉養不領扵&KR0052;費靈帝¶
西園萬金常聚為私蔵皆衰亂之俗非先王之法也¶
<pb:KR4d0042_SBCK_016-3a>¶
故雖天子器用財賄燕私之物受貢獻俻賞賜之職¶
皆屬于大府屬于大府則日有成月有要&KR0010;有㑹職¶
内之入職&KR0010;之出司書之要貳司㑹之鉤考廢置誅¶
賞之典存焉如此用安得不節財安得不聚若以御¶
府禁錢&KR0162;之親幸之手省闥之中外人弗睹法制𫠦¶
不行校比𫠦不及則傷財害民非細事也¶
　　　國用第三¶
太宰以九職任萬民一曰三農生九榖二曰園圃毓¶
草木三曰虞衡作山澤之材四曰藪牧養蕃鳥獸五¶
曰百工&KR0346;化八材六曰商賈阜通貨賄七曰嬪婦化¶
<pb:KR4d0042_SBCK_016-3b>¶
治&KR0093;枲八曰臣妾聚歛䟽材九曰間民無常職轉移¶
執事天之生民未有無&KR0014;者也&KR0014;其事而後可以食¶
無事而食是衆之殃政之害也是故聖人制天下之¶
民各從其&KR0014;以服扵事取有利扵國家然後可也太¶
宰授之職閭師責其功故曰任農以耕事貢九榖任¶
圃以樹事貢草木任工以&KR0346;材事貢器物任商以市¶
事貢貨賄任牧以畜事貢鳥獸任嬪以女事貢布帛¶
任衡以山事貢其物任虞以澤事貢其物凡無職者¶
出夫布也人各有事事各有功以興材征以濟經用¶
無惰而自安無賊扵糧食是富民之大本為國之上¶
<pb:KR4d0042_SBCK_016-4a>¶
務雖𨵿百聖何以易此昔胥臣對晋文公謂戚施植¶
鏄蘧蒢蒙璆侏儒扶廬矇瞍脩聲聾聵司火王制瘖¶
聾跛躃斷者侏儒各以其器食之古者廢疾之人猶¶
有𫠦役後之㳺民作無益以害有益者肩相摩毂相¶
擊而吏不以是罪之主不以是棄之謂之何㢤¶
　　　國用第四¶
言井田之善者皆以均則無貧各自足也此知其一¶
未知其二必也人無遺力地無遺利一手一足無不¶
耕一歩一畮無不稼榖出多而民用富民用富而&KR0022;¶
財豐者乎大司徒凡造都鄙制其地域而封溝之以¶
<pb:KR4d0042_SBCK_016-4b>¶
其室數制之不易之地家百畮一易之地家二百畮¶
再易之地家三百畮不易之地&KR0010;種之地羙故家百¶
畮一易之地休一&KR0010;乃復種地薄故家二百畮再易¶
之地休二&KR0010;乃復種故家三百畮遂人辨其野之土¶
上地中地下地以頒田里上地夫一㕓田百畮萊五¶
十畮餘夫亦如之中地夫一㕓田百畮莱百畮餘夫¶
亦如之下地夫一㕓田百畮莱二百畮餘夫亦如之¶
萊謂休不耕者戸計一夫一婦而賦之田其一戸有¶
數口者餘夫亦受此田也載師以宅田士田賈田任¶
近郊之地以官田牛田賞田牧田任逺郊之地宅田¶
<pb:KR4d0042_SBCK_016-5a>¶
致仕者之家𫠦受田也士田仕者亦受田賈田在市¶
賈人其家𫠦受田也官田庶人在官者其家𫠦受田¶
也牛田牧田畜牧者之家𫠦受田也若餘夫致仕者¶
仕者賈人庶人在官者畜牧者之家皆受田則是人¶
無不耕無不耕則力豈有遺㢤一易再易莱皆頒之¶
則是地無不稼無不稼則利豈有遺㢤自阡陌之制¶
行兼并之禍起貧者欲耕而或無地富者有地而或¶
乏人野夫有作惰㳺况邑居乎沃壤猶爲蕪穢况瘠¶
土乎饑饉𫠦以不支貢賦𫠦以日削孟子曰仁政必¶
自經界始師丹言宜畧爲限不可不察也¶
<pb:KR4d0042_SBCK_016-5b>¶
　　　國用第五¶
地利之食扵人愽㦲農既得其時種既得其宜然且¶
不熟者水旱賊之也水旱之灾雖天𫠦為至扵人力¶
亦有可及矣故遂人凡治野夫間有遂遂上有徑十¶
夫有溝溝上有畛百夫有洫洫上有涂千夫有澮澮¶
上有道萬夫有川川上有路此鄊遂之田制也匠人¶
為溝洫耜廣五寸二耜為耦一耦之伐廣尺深尺謂¶
之甽田首倍之廣二尺深二尺謂之遂九夫為井井¶
間廣四尺深四尺謂之溝方十里為成成間廣八尺¶
深八尺謂之洫方百里為同同間廣二尋深二仞謂¶
<pb:KR4d0042_SBCK_016-6a>¶
之澮此都鄙之田制也川大扵澮澮大扵洫洫大扵¶
溝溝大扵遂遂大扵甽甽通水以入于遂遂入于溝¶
溝入于洫洫入于澮澮入于川然則雖大雨霖其水¶
有𫠦渫&KR0014;爲害者希矣稻人掌稼下地以豬畜水以¶
防止水以溝蕩水以遂均水以列舍水以澮寫水以¶
渉&KR0045;其芟作田豬謂畜流水之陂防豬旁隄也然則¶
雖乆不雨其水可以得&KR0014;爲害者希矣聖人之扵水¶
旱不其有𤰅㢤蒍掩規偃豬君子以爲禮史起引漳¶
水舄鹵生稻粱鄭國鑿涇水𨵿中爲沃野古之賢人¶
未有不留意者也水官不修川澤溝瀆無有舉掌機¶
<pb:KR4d0042_SBCK_016-6b>¶
巧趍利之民得行其私日侵月削往往障塞雨則易¶
以溢謂之大水豈天乎霽則易以涸謂之大旱豈天¶
乎如是而望有年未之思矣¶
直講李先生文集卷之六終¶
