# -*- mode: mandoku-view; -*-
#+TITLE: 直講李先生文集
#+DATE: 2015-09-11 09:04:11.983555
#+PROPERTY: ID KR4d0042
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 15
#+PROPERTY: FILE SB04n0464-015直講李先生文集直講李先生年譜-卷第五.
<pb:KR4d0042_SBCK_015-1a>¶
直講李先生文集卷之五¶
　　　周禮致太平論五十一篇(并序)¶
　敘曰昔劉子駿鄭康成皆以周禮為周公致太平¶
　之迹而林碩謂末世之書何休云六國隂謀然鄭¶
義𫉬伸故周官遂行覯竊觀六典之文其用心至¶
　悉如天焉有象者在如地焉有形者載非古聰明¶
　睿智誰&KR0014;及此其曰周公致太平者信矣鄙儒俗¶
　士各滯𫠦見林之學不著何&KR0003;公羊誠不合禮盗¶
憎主人夫何足恠今之不識者抑又譊譊將使人¶
君何𫠦取法是用摭其大畧而述之天下之理曰¶
<pb:KR4d0042_SBCK_015-1b>¶
　家道正女色階禍莫斯之甚述内治七篇利用厚¶
　生為政之本節以制度乃無傷害述國用十六篇¶
　備預不虞兵不可闕先王之制則得其宜述軍衞¶
　四篇刑以防姦古今通義唯其用之有𫠦不至述¶
　刑禁六篇綱紀既立持之在人天工其代非賢罔¶
　又述官人八篇何以得賢敎學為先經世&KR0100;俗&KR0014;¶
　事以畢述教道九篇終焉并序凡五十一篇為十¶
　卷命之曰周禮致太平論噫豈徒觧經而巳㢤唯¶
　聖人君子知其有為言之也¶
　　　内治第一¶
<pb:KR4d0042_SBCK_015-2a>¶
男女之際人道𫠦重前哲固俻言矣然而賢妃相成¶
之道不世出亂國家者往往而是盖婦人之性鮮克¶
正也隂則昧柔則弱昧不足自見弱不足自立與物¶
而遷直情忘反其體一也堯試舜觀厥刑于二女𨤲¶
降二女于媯汭嬪于虞以堯之女其淵源非不善尚¶
曰舜&KR0014;以義理下其心是無聖人為之耦則不克使¶
其行婦道也彼凡人子而不漸以教摩以禮其可乎¶
㢤今夫數口之家猶以婦傾或靡敝財用或離析骨¶
肉速刑召禍至無可救者多矣况乎后妃同體扵王¶
其次嬪御亦𫠦愛幸一發言一舉事足以旋轉天地¶
<pb:KR4d0042_SBCK_015-2b>¶
薄蝕日月其為禍福可勝言㢤貴則為驕富則為侈¶
並寵則妬不荅則怨憎則有䜛言愛則有私謁府庫¶
或為之空刑賞或為之濫姦邪或為之昌忠良或為¶
之剥宗室或為之棄冢嗣或為之易帷薄或為之不¶
&KR0113;社稷或為之不食未喜之放桀妲已之殺紂此類¶
豈少㢤故内宰以隂禮敎六宮隂禮婦人之禮六宫¶
謂后也又以隂禮教九嬪不言敎夫人世婦舉中以¶
見上下省文也又以婦職之法敎九御使各有屬以¶
作二事正其服禁其竒衺展其功緒九嬪掌婦學之¶
法以敎九御婦徳婦言婦容婦功后尊也不得不受¶
<pb:KR4d0042_SBCK_015-3a>¶
教女御卑也而教亦及之在王宮者不可不知禮也¶
如使后夫人九嬪世婦女御皆受教皆知禮徳皆正¶
言皆順無冶容無廢功無侈服無衺道則閨門之内¶
何有不肅&KR0270;天之下何有不化𨵿雎之不&KR0075;葛覃之¶
躬儉樛木之無嫉妬螽斯之多子孫卷耳之輔佐求¶
賢兎𦊨之莫不好徳扵斯見矣王道安得不成乎¶
　　　内治第二¶
天官家宰其属則有九嬪世婦女御女祝女史唯夫¶
人之扵后猶三公之扵王坐而論婦禮無官職故不¶
列且夫六宫内也如家人家人私也六官外也乃國¶
<pb:KR4d0042_SBCK_015-3b>¶
事國事公也外内異䖏國家異分公私異宜然而使¶
嬪婦属天官無外内國家公私之辨者何㢤聖人之¶
意扵是深矣彼婦人女子而當扵至尊幽居九重人¶
弗得見則驕蹇自恣無𫠦不至也是故使之分職扵¶
内而附属扵外有職則當奉其法有属則必攷其功¶
奉法則不敢不謹攷功則不敢不慎舉宫中之人而¶
知𫠦勸勉者官有其長之效也而况内宰亦用大夫¶
士春官世婦毎宮卿二人盖皆分命賢臣以參檢内¶
事與夫婢妾賤人自相使令而無畏忌者不同年而¶
語矣天子𫠦御而服官政從官長是天子無私人天¶
<pb:KR4d0042_SBCK_015-4a>¶
子無私人則群臣焉得不公庶事焉得不平無偏無¶
黨王道蕩蕩此之謂也漢髙帝欲廢太子立戚夫人¶
子趙王如意留侯曰骨肉之間雖臣等百人何益此¶
大臣不得與内事之敝也爰盎引却慎夫人坐謂妾¶
主豈可以同坐文帝怒&KR0003;以人豕廼&KR0003;如使盎軰得¶
制宮中之事則尊卑有不序上下有不和者乎官失¶
其守一女顓恣則公卿附離之不暇其何冢宰之&KR0014;¶
帥也悲夫¶
　　　内治第三¶
昏義曰古者天子后立六官三夫人九嬪二十七世¶
<pb:KR4d0042_SBCK_015-4b>¶
婦八十一御妻以聽天下之内治以明章婦順故天¶
下内和而家理也至于天官序則世婦以下不言數¶
謂君子不苟扵色有婦徳者充之無則闕世婦女御¶
視大夫士尚惟其人則三夫人九嬪官不必備可知¶
矣自古婦人之賢者盖不易得故其生則寝之地以¶
教其卑衣之裼以教其正弄之瓦以教其事既十年¶
姆教婉娩聴&KR0025;執麻枲治&KR0093;繭織紝組紃學女事以¶
共衣服觀扵祭祀納酒&KR0308;𥸅豆𦵔&KR0701;禮相助奠十有¶
五年而笄二十而嫁先嫁三月祖廟未毀教于公宮¶
祖廟既毀教于宗室教以婦徳婦言婦容婦功教成¶
<pb:KR4d0042_SBCK_015-5a>¶
之祭牲用魚芼用蘋藻𫠦以成婦順也如此而後備¶
扵從人之道况乎王之北宮當貫魚之寵者可以非¶
其人㢤故無徳以色親則天有投蜆之異詩曰蝃蝀¶
在東莫之敢指謂邪色之乗陽也曲禮納女扵天子¶
曰備百姓言以廣子姓耳&KR0055;山大澤實生龍蛇母子¶
傳類亦不可忽𣈆愍懐太子宫中為市使人屠酤手¶
揣斤兩䡖重不差盖其母屠家女也先王之制百二¶
十人猶以無人而闕之至難至慎若此武帝平吴之¶
後掖庭殆將萬人復何義也人多則御幸不可徧怨¶
恨由是興費廣則財物不足支民甿𫠦以困國家之¶
<pb:KR4d0042_SBCK_015-5b>¶
敗何莫由斯者邪¶
　　　内治第四¶
女御掌御敘于王之燕寝凡群妃御見之法月與后¶
妃其象也卑者宜先尊者宜後十五日而徧自望後¶
反之其不使九嬪世婦掌之而使女御者防上之專¶
妬也盖以女御官卑不敢嫉妬自專則九九之法行¶
矣九九之法行則内無怨女而子孫衆多矣夫飲食¶
男女人之大欲一有失時則為怨曠七月女心傷悲¶
東山婦歎于室君子撢扵人情周道𫠦以興也安得¶
聚少艾之色幽扵&KR0055;宮之中而無進御之路則其性¶
<pb:KR4d0042_SBCK_015-6a>¶
情之𫠦感動何如㢤四時何以&KR0014;和百神何以降福¶
至于繼嗣社稷之重事甚有寵之人或不宜子非廣¶
其禮將無及也霍光欲上官皇后擅寵有子雖宫人¶
使令皆為窮絝多其帶後宮莫有進者而昭帝無嗣¶
成帝約不負趙昭儀掖庭中御幸生子者&KR0186;死飲藥¶
傷堕者無數終以國統三絶王莾簒之愛有𫠦偏之¶
過也薄&KR0078;輸織室而生孝文為漢太宗晋簡文寵徐¶
貴人彌年無子李后在織坊形長色黒謂之崑崙帝¶
以大計召之乃生孝武天命𫠦在不以貴賤羙惡論¶
也然則九九而御使無專妬者聖人之意逺矣¶
<pb:KR4d0042_SBCK_015-6b>¶
　　　内治第五¶
哀公問曰冕而親迎不巳重乎孔子愀然作色而對¶
曰合二姓之好以繼先聖之後以為天地宗廟社稷¶
之主君何謂巳重乎然則先王之𫠦以重昏禮為其¶
主祭祀也祭祀之禮豈唯致齋扵内㑹君扵廟服副¶
褘扵東房執璋瓉而亞祼酌瑶爵進玉齍薦徹豆𥸅¶
以嘉魂魄而巳乎是禮之末節一日可為者也必竭¶
力從事然後為至焉故内宰中春詔后帥外内命婦¶
始&KR0345;于北郊以為祭服又上春詔王后帥六宫之人¶
而生穜稑之種獻之于王夫普天王土率土王臣&KR0345;¶
<pb:KR4d0042_SBCK_015-7a>¶
者非一女也將以為王服有不足乎而后且親&KR0345;其¶
夫以事先舅先姑敢不用力焉不可以為婦道也耕¶
者非一男也將以為祭盛有不足乎而后且佐耕其¶
夫以事先舅先姑敢不用力焉不可以為婦道也王¶
后之尊而親&KR0345;天下之女子有不遵㣲行求柔桒者¶
乎王后之尊而佐耕天下之女子有不饁南畒喜田¶
畯者乎王后之尊而為婦道天下之女子有不承先¶
祖共祭祀者乎明王之以孝治天下此其一助也而¶
况不知耕之勞則以為田自生榖不知&KR0345;之苦則以¶
為桑自生&KR0093;自古愚婦人糞土貨財焦爛府庫農夫¶
<pb:KR4d0042_SBCK_015-7b>¶
病工女死而求之不巳者不知民事之難也于寳之¶
論晋紀曰其婦女粧櫛織絍皆取成扵婢僕未嘗知¶
女工&KR0093;枲之業中饋酒食之事也晋之禮法扵此大¶
壊則周之興也宜矣¶
　　　内治第六¶
春官内宗凡内女之有爵者内女王同姓之女有爵¶
其嫁扵大夫及士者其職掌宗廟之祭祀薦加豆𥸅¶
及以樂徹則佐傳豆𥸅賔客之饗食亦如之王后有¶
事則従外宗凡外女之有爵者外女王諸姑姊妹之¶
女其職掌宗廟之祭祀佐王后薦玉豆眂豆𥸅及以¶
<pb:KR4d0042_SBCK_015-8a>¶
樂徹亦如之王后以樂羞齍則賛凡王后之獻亦如¶
之王后不與則賛宗伯小祭祀掌事賔客之事亦如¶
之夫富貴驕人自然之𫝑苟非明哲其&KR0014;免乎矧伊¶
女子生扵王族雖有葭莩之親者猶乗𫝑以輕其家¶
不順扵舅姑不和扵室人庸奴其夫者多矣夫婦之¶
道天地之象人之大倫也乃由宗室亂之非𫠦以示¶
天下也聖人有作安得不大為之坊夫禮禁亂之𫠦¶
由生猶坊止水之𫠦自来也故以内女外女謂之内¶
宗外宗列為禮官之属其職禮則視必在禮聴必在¶
禮言必在禮貌必在禮思必在禮視聴言貌思無不¶
<pb:KR4d0042_SBCK_015-8b>¶
在禮則其人之智愚賢不肖何如也祭祀賔客非有¶
切身之急而不敢不以禮則巳之𫠦以為婦者敢有¶
不恭乎觀后之事宗廟則知𫠦以順其舅姑觀后之¶
饗同姓諸侯則知𫠦以和其室人觀后之亞王祼獻¶
則知𫠦以從其夫順扵舅姑和扵室人而當扵夫是¶
故婦順備而内和理内和理而家可長乆也召南何¶
彼穠矣羙王&KR0078;之詩謂雖則王&KR0078;亦下嫁於諸侯車¶
服不繫其夫下王后一等猶執婦道以成肅雍之徳¶
彼天子𫠦生而若此况扵同姓姑姊妹之女乎是其¶
𫠦以為王化之基也¶
<pb:KR4d0042_SBCK_015-9a>¶
　　　内治第七¶
媒氏掌萬民之判凡男女自成名以上皆書年月日¶
名焉令男三十而娶女二十而嫁凡娶判妻入子者¶
皆書之中春之月令㑹男女扵是時也奔者不禁司¶
男女之無夫家者而㑹之夫昏姻之禮要在及時故¶
國無鰥民則桃夭之詠作䘮其妃耦則有狐之刺興¶
彼室家之好而繫之王者之風為人上者不可不察¶
也孟子對齊宣王曰昔者大王好色愛厥妃詩云古¶
公亶父来朝走馬率西水滸至于&KR0302;下爰及姜女聿¶
来胥宇當是時也内無怨女外無曠夫王如好色與¶
<pb:KR4d0042_SBCK_015-9b>¶
百姓同之扵王何有誠㢤是言也人主知漁色而不¶
知下無室家知逞欲而不知下有怨曠其可乎㦲天¶
地不合萬物不生有夫有婦然後爲家上得以養父¶
母下得以育子孫生民之本扵是乎在而人主慢之¶
非計也是故聖人設官主判合之禮子生三月必書¶
其名男自二十以及二十九女自十五以及十九皆¶
爲盛年其昏自季秋至扵孟春惟其𫠦用若男三十¶
女二十爲期盡雖中春猶可行𫠦以蕃育人民是皆¶
言其極也及此月而父母不娶不嫁之者相奔不禁¶
若無故而不用令則罪罰之嘗有妃匹而鰥寡者亦¶
<pb:KR4d0042_SBCK_015-10a>¶
察焉先王之道如此其至也既爲之立其家又使之¶
有其業國中則典婦功掌婦式之法野則鄼長稽其¶
女功然而民不庶且富者未之信也越語女子十七¶
不嫁丈夫二十不娶父母有罪雖扵禮爲蚤而句踐¶
報吴亦以是也晋泰始中博選良家以充後宫先下¶
書禁天下嫁娶噫大可笑也¶
直講李先生文集卷之五終¶
<pb:KR4d0042_SBCK_015-10b>¶
