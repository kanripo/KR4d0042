# -*- mode: mandoku-view; -*-
#+TITLE: 直講李先生文集
#+DATE: 2015-09-11 09:04:11.450865
#+PROPERTY: ID KR4d0042
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0463-005直講李先生文集外集-卷第二.
<pb:KR4d0042_SBCK_005-1a>¶
直講李先生外集卷第二¶
　名公手書¶
　　　范文正公¶
仲淹白秀才李君在鄱陽勞惠訪尋以改郡不敢奉¶
邀今潤州初建郡學可能屈節教授又慮逺來難為¶
&KR0005;家蘇州掌學胡瑗祕校見明堂圗亦甚奉仰或䏻¶
挈家必有經畫請先示音為幸保愛保愛不宣仲淹¶
上李君竒士足下¶
八月十九日仲淹頓首秀才仁弟别來傾渇無巳想¶
至仙鄕拜慶外無恙此中佳山水府學中有三十餘¶
<pb:KR4d0042_SBCK_005-1b>¶
人闕講貫與監郡諸官議無如請先生之來必不奉¶
誤誠於禮中大有請益處至願至願不宣仲淹上秀¶
才仁弟十月十九日¶
　　　小簡¶
此地比丹陽又似閑暇可以卜居請一來講&KR0003;因以¶
圗之誠衆望也誠衆望也兒子在蘇州足下可䏻早¶
來今冬欲行鄕飲俟先生講求也仲淹上¶
仲淹白中間辱教承巳拜　恩命雖徳業雅逺未稱¶
人望而　朝廷奨善鴻漸于時惟聡明精至曉之&KR0055;¶
矣未相㑹間千萬自愛自愛不宣仲淹上太學先生¶
<pb:KR4d0042_SBCK_005-2a>¶
閏十一月二十八日¶
　　　小簡¶
仲淹巳受　&KR0217;改青州見理舟行次希善侍加愛¶
　　　孫觀文¶
&KR0198;啓錢塘幸&KR0023;瞻對以扶護過江不果欵接後聞談¶
經于府中恨不得執卷座末益為企戀企戀近日諒¶
雅&KR0049;無恙&KR0198;冬中襄事畢正初詣杭如文盖盤旋必¶
良㑹矣冬温旅次希保愛保愛因王先生行草草上¶
問不次&KR0198;拜上建昌李君先生之右二十三日夜¶
&KR0198;白人來捧書伏知旅中無恙示及南歸未知奉㑹¶
<pb:KR4d0042_SBCK_005-2b>¶
之時企戀企戀途中慎護冬寒希保愛保愛人廻草¶
草奉此咨問兼謝伏惟照察不次&KR0198;拜上先生李君¶
之右二十一日¶
&KR0198;白錢塘之别又二載餘後未&KR0023;良㑹復踈致問專¶
介逺來惠書且知居憂無恙示教民病數十條非留¶
心博愛何以及此以賊未定過嶺經制必未及一一¶
行下當擇要以施之春後賊定方到江西奉見矣示¶
及事不須如此何害冬寒保愛保愛草草上問兼謝¶
不宣&KR0198;上太學先生李君十二月九日希文夏中過¶
徐遂不肯行以後事見託一一如其志哀痛哀痛行¶
<pb:KR4d0042_SBCK_005-3a>¶
状乃勉為述之忙中未及以草&KR0009;去¶
　　　余侍郎¶
靖頓首李君秀才别來毎増翹渇忽枉手跡備荷勤¶
至於邑鄙吝渙釋懐抱所示禮論七篇推進禮經凖¶
的世教派仁義贅刑政正其本於禮成一家之言工¶
古人之未工導明王之要道豈止獨歩江表校聲名¶
於後俊者㢤開益蒙蔽不勝降歎人回謹此為謝不¶
宣&KR0005;作監丞余靖白正月十四日¶
靖頓首近接緒言止于再見蘭㳺霧息未盡雅懐所¶
示上豫章守書可以激昂士範支梧頽圮徤羡徤羡¶
<pb:KR4d0042_SBCK_005-3b>¶
别來欝欝動不如意邈然風規毎益牢吝忽枉手牘¶
&KR0055;認勤勤木脫火流切希進道外保愛是祝謹奉簡¶
陳謝不宣大匠丞余靖頓首李君秀才七月二十八日¶
靖啓靖屏居南夏乆不相知及今得書乃審有太學¶
之授國家誠有憐才之意而不寘於可用之途何㢤¶
道逺未由胥㑹徒益傾渇耳冬寒保重人廻謹此爲¶
謝不宣靖手啓助教執事十月十日¶
如有　朝命召赴成均供職亦可行道不宜辭免或¶
令赴選須詳去就也靖啓¶
　　　歐陽内翰¶
<pb:KR4d0042_SBCK_005-4a>¶
&KR0113;啓冗事牽迫乆踈奉長者之論不知兩辱過門甚¶
媿甚媿&KR0113;來日有少事須出即今幸家居可以拂席¶
奉俟軒盖顒企顒企不然當别拜聞貴不失約也&KR0113;¶
頓首賢良先生¶
　　　蔡宻學¶
襄頓首啓襄才識不能過人　天子誤知擢置諌列¶
毎自念孤賤之迹旁無尋尺之助一旦名徹萬乗而收¶
録之此宜如何論報効之誠也示及庸奴非所謂難言¶
但未得其詳耳足下業巳發之當為予䆒之至詢他¶
人果詐不虚必逃去矣就令不逃亦生姦計莫如宻¶
<pb:KR4d0042_SBCK_005-4b>¶
得其詳擿之以寘于法於時不為無補行路疲憊草¶
草裁荅足下取其意畧其禮也襄頓首啓二十三日夜¶
襄啓近承從者之勞過臨海郡適以乆疾無悰為禮¶
踈畧遽此離間豈勝慚&KR0613;慚&KR0613;春寒道上愛護為佳¶
不宣襄頓首李君足下二十日¶
　　　馬雜端¶
遵頓首啓曏吏京邑日與權幸人為敵&KR0208;了目前力¶
有不逮千里脩問病未䏻也未㡬以罪逆復丁家難¶
扶挽南歸備嘗囏厄甫逹里中即襄大事即日僅餘¶
殘息無復生意忽辱來諭承家居安甚併為慰也知¶
<pb:KR4d0042_SBCK_005-5a>¶
非乆㳺錢塘且有迂顧之意何幸如之遵近得彼信¶
&KR0005;來亦當一詣目即有私冗未幹兼本郡守尉故人¶
同年累書相招受代伊邇若捨饒而趍杭不免去就¶
厚薄之責頗非人情當暫謁之不知行期遲疾近逺¶
掃榻聮鑣俱未敢必靈&KR0046;西湖之㑹當不蹉跌矣秋¶
暑自愛倉遽草此不次遵頓首上答泰伯先生(足下)¶
七月十一日手啓遵再拜奉别數年居常企咏以家¶
禍屏居僻左無階&KR0113;問比見卿材具得起居之實所¶
慰多也遵無他竒區區徇禄食當求南中一官以便¶
安輿旴江乃素心未知所願果否前月已被㙜移明¶
<pb:KR4d0042_SBCK_005-5b>¶
日上路咫尺不克一趍師坐少冀誨言為恨甚&KR0055;因¶
風示字欲知動止忩卒&KR0147;此上謝夏暑切自愛傾渇¶
傾渇遵不勝私心不宣遵再拜泰伯先生書几十五¶
日謹簡¶
遵悚仄遵到淮南二年矣署而居者不數月犇走之¶
勞不可勝道以故僅了目前四方交㳺書問闕如也¶
或云先生居&KR0029;廬聞問不審有失陳慰人來得書伏¶
承孝&KR0130;攴裕先生未起有識惋惜遵素性朴愚上下¶
窘困之際乃佐此局咎責日&KR0055;先生有聞無惜見教¶
渉夏勉抑自愛人回&KR0147;此為謝餘俟後信多悉多悉¶
<pb:KR4d0042_SBCK_005-6a>¶
不宣遵悚仄再拜泰伯先生大孝(服次)三月二十八日¶
　　　蕭閣副¶
十一月望日長沙野人蕭注致書隴西泰伯先生(足下)¶
注昨偕弟英求舉于京師聞足下應賢良預第一人¶
召試是時萬口一發萬意一同未有不心思目願欲¶
識其靣者一日英請於叟曰李泰伯預賢良召未知¶
其道果如何&KR0369;曰今之賢良異於古泰伯其為今之¶
賢良古之賢良耶若為今之賢良則天下可車載為¶
古之賢良則覆載無三四英曰敢原其賢良之今古¶
曰今之賢良所學者羙身之具也口誦之心記之然¶
<pb:KR4d0042_SBCK_005-6b>¶
後分句讀辨訓詁數條目駕虚辭而強名曰策曰論¶
主司既不䏻别白則互曰彼人之富於學也此人之¶
富其才也上既取之下思習之中其選者十年間往¶
往陶天下之民嗚呼以斯術而致吾君陶吾民則䖝¶
蝗水旱盗賊不作其可得乎古之賢良發其言則為¶
箴為䂓為教為化明隂陽&KR0029;伏灾異變盈之事提耳¶
萬乗擯斥&KR0495;黨亂臣賊子不敢正目而視使三王之風¶
復見于當世故漢之文景可比周之成康者由斯道¶
也叟尋與英下第南歸聞足下不中選二心頗疑後¶
得足下退居集啓而讀之則知足下果非今之所舉¶
<pb:KR4d0042_SBCK_005-7a>¶
賢良之人其不中選則宜夫人之相知患其道不同¶
道同雖夷貊亦可為兄弟注鄙人然而有志扵聖賢¶
之術心銘足下之道故發此書以聞非今之趍炎附¶
&KR0020;軰聞足下有大名而沽相知之幸足下其以為是非¶
里人葉國器歸旅中草草非書冀留意不宣注再拜¶
　　　小簡¶
注頓首前書寫意兹不云云相慕之極旦夕常在家¶
貧至甚僕馬無具因而辜見賢之望噫進不得地退¶
無以居丈夫之心於此&KR0005;盡有風西來書以為&KR0009;則¶
野人之請餘希自愛注再啓¶
<pb:KR4d0042_SBCK_005-7b>¶
　　　祖學士¶
無擇再拜泰伯先生酷&KR0044;以來氣體何如驛置相望¶
不逺千里無階披奉祗増詹企法&KR0122;連君錫僕之故¶
人有文而善與人交泰伯見之當相得以驩矣千萬¶
善愛慰此多憶無擇手記頓首泰伯先生六月十七日¶
無擇啓累日前軍校過敝邑得泰伯所示書承起居¶
無它為慰甚&KR0055;也慶暦民言皆極當時之病真醫國¶
之書耳使今相天子宰天下者聞其言而行之何憂¶
乎獯粥何患乎拓䟦氏邪無擇踈賤不得言於朝泰¶
伯又俾附&KR0009;永叔即須良便致之也君錫行日曽託¶
<pb:KR4d0042_SBCK_005-8a>¶
奉書必得通上無擇近作愛堂銘與文&KR1065;序在君錫¶
處宜枉觀覽因風幸示可否之教秋暑千萬善愛不¶
宣無擇再拜(二十六日)¶
無擇自來淮楚以地逺且少便復吏事無餘暇故不¶
得時時拜書徒日思頌亡巳足下之門人髙第者曰¶
陳生過聴不侫遣介走數千里惠然以書見抵且示¶
之策捧覽之際&KR0804;生靣目兹足下之不鄙遺我而俾¶
之相示也顧愚何足以當之推轂之教豈敢不勉趨¶
奉未由惟祝善愛諸懇可期靣㑹兹不䏻布萬一無¶
擇再拜泰伯足下(四月九日淮上書)¶
<pb:KR4d0042_SBCK_005-8b>¶
無擇再拜泰伯先生無擇嚮者居憂丹陽辱書者再¶
兼承見&KR0009;長篇及賦不任感仰然以道&KR0151;阻逺少遇¶
信便無階致誠而望風依依靡忘終食也去嵗過洪¶
井見建昌牙校首詢動止且&KR0005;附問乃先生赴范杭¶
州召巳行矣又不得通區區于左右今陳秀才人來¶
捧所貺手尺具悉起居如宜差慰詹渇萬一無擇方¶
此奔走披晤未日仰蘄千萬爲道自愛愚懐&KR0001;望無¶
擇再拜泰伯先生¶
無擇再拜泰伯先生言念乆不附問惟劇詹馳夏末¶
抵&KR0061;即欲致記竊承軒車寓泊洪井及詢諸相識乃¶
<pb:KR4d0042_SBCK_005-9a>¶
云它適盖傳聞之不得審的耳介至忽捧手墨承體¶
局休佳殊慰區區敝郡巳作學更三兩月可成當須¶
坐邀長者來此為後生唱導也乃時專遣人禮請次¶
謹先此咨露秋凉希千萬若時加愛懇懇無擇再拜¶
(八月二十三日)¶
　　　李侍郎¶
淑白近承雅顧&KR0023;奉嘉談兼摯雄文重&KR0005;厚意欽降¶
之切昕夕以之忽辱手緘承有小疾戒舟渉逺幸保¶
冲&KR0109;惟精學之邁倫固懵迷之詎測汶圗魯議空祕¶
家楹之蔵洞蕭上林猶慙侍臣之薦興言瞻聳交集¶
<pb:KR4d0042_SBCK_005-9b>¶
下誠不宣淑頓首¶
　　　孔宗旦¶
宗旦啓自京師為别迨四年矣毎聆風聲鄙氣銷爍¶
伏承日來體休道洽師表江左&KR0162;棄名&KR0163;沉藴事業¶
易曰肥道無不利惟泰伯之道乎甚善甚善今二十¶
二日徂徠石守道卒嗚呼天喪吾道俾我先生短命¶
死矣泰伯䏻不痛悼㢤秋風蕭條江山脩邈願固顔¶
色以厭忉怛子静行次&KR0147;此起居惟少垂察不宣曲¶
阜孔宗旦啓上泰伯先生(坐前)¶
直講李先生外集卷第二終¶
