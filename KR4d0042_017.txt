# -*- mode: mandoku-view; -*-
#+TITLE: 直講李先生文集
#+DATE: 2015-09-11 09:04:12.068742
#+PROPERTY: ID KR4d0042
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 17
#+PROPERTY: FILE SB04n0464-017直講李先生文集直講李先生年譜-卷第七.
<pb:KR4d0042_SBCK_017-1a>¶
直講李先生文集卷之七¶
　　　國用第六¶
繫辭曰包犧氏沒神農氏作斵木為耜揉木為耒耒¶
耜之利以教天下盖取諸益是聖人之扵農必制器¶
以利其用也舜典曰棄&KR0058;民阻饑汝后稷播時百榖¶
是聖人之扵農必命官以掌其政也故遂大夫正&KR0010;¶
簡稼器&KR0113;稼政稼器耒耜鎡基之屬稼政孟春之月¶
今𫠦云皆脩封&KR0416;審端徑術善相丘𨹧阪險原隰土¶
地𫠦宜五榖𫠦殖以教道民必躬親之之比也器不¶
簡則貧人或不&KR0014;備物政不&KR0113;則愚者或不&KR0014;得宜¶
<pb:KR4d0042_SBCK_017-1b>¶
不備物則雖良田將不耕不得宜則雖嘉種將不穫¶
若是不可不慎也至如二耜為耦一夫不足獨舉必¶
通㓛易事兩人相助而後可也故里宰以&KR0010;時合耦¶
于耡以治稼穡趍其耕耨行其秩敘耡者里宰治䖏¶
扵此合耦使相佐助秩敘相佐助之次第也又五穀¶
熟時有風雨之急是謂力耕數耘收穫如寇盗之至¶
者也然一夫又不足為故遂師廵其稼穡而移用其¶
民以救其時事謂使轉相助救時急事也古之治天¶
下至纎至悉之如此奈何民不富國不實也漢趙過¶
&KR0014;為代田一畮三甽一夫三百甽而播種扵甽中苗¶
<pb:KR4d0042_SBCK_017-2a>¶
生葉稍耨隴草因隤其土以附苗根比盛暑隴盡而¶
根深&KR0014;風與旱其耕耘下種田器皆有便巧用耦犂¶
二牛三人一&KR0010;之收常過縵田畮一斛以上善者倍¶
之民或苦少牛過奏故平都令光以為丞教民相與¶
庸輓犂以故田多墾闢用力少而得榖多斯近古之¶
事效驗甚明而歴代莫以為意何也¶
　　　國用第七¶
載師凡宅不毛者有里布凡田不耕者出屋粟凡民¶
無職事者出夫家之征謂宅不毛者罰以一里二十¶
五家之泉空田者罰以三家之稅粟民雖有間無職¶
<pb:KR4d0042_SBCK_017-2b>¶
事者猶出夫稅家稅夫稅者百畮之稅家稅者出士¶
徒車輦給繇役也閭師凡庶民不畜者祭無牲不耕¶
者祭無盛不𣗳者無椁不&KR0345;者不帛不績者不衰謂¶
庶人五母雞二母&KR0510;無失其時是以不畜者罰之死¶
後祭無牲也黍稷曰盛耕者𫠦以殖黍稷今田不耕¶
非直罰以屋粟又死後祭無盛也五畮之宅𣗳以桒¶
麻今宅不毛非直罰以里布死後又無椁也&KR0345;則得¶
帛不蠶故身不得衣帛績則得布不績故死則不為¶
之着衰以罰之也夫財賦力征人𫠦吝嗇與其無事¶
而重孰若有業而䡖以此罰之敢或不勉者乎帛𫠦¶
<pb:KR4d0042_SBCK_017-3a>¶
以養老衰𫠦以送死塟禮祭禮乃為令終一有觧惰¶
則不得用以此罰之敢或不勉者乎是聖人&KR0460;民以¶
反本之術也漢髙祖令賈人不得衣&KR0093;乗車重稅租¶
以困辱之孝惠髙后時為天下初定復弛商賈之律¶
然市井子孫亦不得為官吏商賈乃在四民之目而¶
前代且謫之後之㳺惰去四民逺甚者其𩔖不可勝¶
數為國者非徒凾容或尊寵之傷㢤¶
　　　國用第八¶
一夫之耕食有餘也一婦之&KR0345;衣有餘也衣食且有¶
餘而家不以富者内以給吉㓙之用外以奉公上之¶
<pb:KR4d0042_SBCK_017-3b>¶
求也而况用之無節求之無藝則死扵凍餒者固其¶
𫝑然也故土均掌和&KR0022;國都鄙之政令刑禁與其施¶
舍禮俗䘮紀祭祀皆以地㜫惡為䡖重之法而行之¶
掌其禁令禮俗&KR0022;國都鄙民之𫠦行先王舊禮也君¶
子行禮不求變俗随其土地厚薄為之制豐省之節¶
耳司書三&KR0010;則大計群吏之治以知民之財器械之¶
數以知田野夫家六畜之數以知山林川澤之數以¶
逆群吏之政令逆謂鉤考也恐其群吏濫稅歛萬民¶
故知此本數乃鉤考其政令也夫奢則以為榮儉則¶
以為辱不顧家之有亡汲汲以&KR0025;俗為事者民之常¶
<pb:KR4d0042_SBCK_017-4a>¶
情也是故為之禁令地&KR0839;收多則用之豐地惡收少¶
則用之省如此民皆知惜費矣𧇊下以益上貪功以¶
求賞不恤人之困乏皇皇以言利為先者吏之常態¶
也是故為之鉤考雖器械六畜山林川澤必知其數¶
如此吏不敢厚歛矣民皆知惜費吏不敢厚歛而不¶
免凍餒者未嘗聞也禮器曰居山以魚鼈為禮居澤¶
以鹿豕為禮君子謂之不知禮然則地之惡禮不可¶
䡖耶有若曰百姓不足君孰與足然則民之財官可¶
不知耶是先王之𫠦以得後世之𫠦以失也¶
　　　國用第九¶
<pb:KR4d0042_SBCK_017-4b>¶
職方氏凡&KR0022;國小大相維王設其牧制其職各以𫠦¶
&KR0014;制其貢各以其𫠦有謂國之地物𫠦有也諸侯得¶
稅大國半次國三之一小國四之一皆市取當國𫠦¶
有以貢扵王也土訓掌道地圖以詔地事道地慝以¶
辨地物而原其生以詔地求辨地物者别其𫠦有𫠦¶
無原其生生有時也以此二者告王雖是當州𫠦有¶
而生有時地𫠦無及物未生則不求也大㢤聖人念¶
民勤恤財匱如是其著也地𫠦有而官不用則物必¶
賤地𫠦無而反求之則價必貴况天時𫠦不生則雖¶
有如無矣買賤賣貴乗人之急必刼倍蓰之利者大¶
<pb:KR4d0042_SBCK_017-5a>¶
賈蓄家之幸也為民父母奈何不計本末㒺農夫以¶
附商賈令下之日吏旁為姦公不𫉬皮毛而私啄其¶
髓矣壞民家敗民産此其甚也夏書任土作貢厥貢¶
厥篚九州不同前聖後聖豈非一揆者乎漢桒都尉¶
領大農以諸官各自市相争物以故騰躍而天下賦¶
輸或不償其僦費廼請置大農部丞數十人分部主¶
郡國令逺方各以其物如異時商賈𫠦轉販者為賦¶
置平凖扵京師都受天下委輸大農諸官盡籠天下¶
之貨物如此富商大賈亡𫠦牟大利則反本而萬物¶
不得騰躍故抑天下之物名曰平凖桒雖聚歛之臣¶
<pb:KR4d0042_SBCK_017-5b>¶
然此一役豈無法耶孝武時國用饒給而民不益賦¶
誠有以也¶
　　　國用第十¶
司稼廵野觀稼以年之上下出歛法歛法者豐年従¶
正㓙年則損也廪人掌九榖之數以&KR0010;之上下數&KR0022;¶
用以知足否以詔榖用以治年之豐㓙凡萬民之食¶
食者人四鬴上也人三鬴中也人二鬴下也若食不¶
&KR0014;人二鬴則令&KR0022;移民就榖詔王殺&KR0022;用謂以&KR0010;之¶
豐㓙得稅物多少之帳計國之用以知足否若&KR0010;㐫¶
稅物少而用多則不足廪人既知多少足否乃詔吿¶
<pb:KR4d0042_SBCK_017-6a>¶
在上用榖之法也夫什一而稅天下中正是故謂之¶
徹徹者通也然耕穫之事豐儉亡常不𦍒㓙旱水溢¶
或螟螣蟊賊農雖盡力榖有不登而有司必求如法¶
扵理安乎孟子道龍子之言曰治地莫善扵助莫不¶
善扵貢貢者校&KR0010;之中以為常樂&KR0010;粒米狼戾多取¶
之而不為虐則寡取之凶年糞其田而不足則必取¶
盈焉為民父母使民盻盻然將終&KR0010;勤動不得以養¶
其父母又稱貸而益之使老稚轉乎溝&KR0676;惡在其為¶
民父母也故聖人設官必扵榖之將熟廵扵田野觀¶
其豐凶而後制稅歛焉豐年&KR0025;正亦不多取也凶荒¶
<pb:KR4d0042_SBCK_017-6b>¶
則損何取盈之有㢤然則龍子𫠦見盖周之末世周¶
公雖貢未嘗聞其不善也然而取之少則用不得不¶
殺取少而用不殺則國不&KR0014;自濟非反乎民將焉得¶
也宜其知足否而詔榖用焉王制曰冢宰制國用必¶
扵&KR0010;之杪五榖皆入然後制國用用地小大視年之¶
豐耗以三十年之通制國用量入以為出由此道也¶
後世作者除减歛法則既聞之矣至扵&KR0022;用其可忽¶
諸¶
直講李先生文集卷之七終¶
