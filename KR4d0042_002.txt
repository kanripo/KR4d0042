# -*- mode: mandoku-view; -*-
#+TITLE: 直講李先生文集
#+DATE: 2015-09-11 09:04:11.337469
#+PROPERTY: ID KR4d0042
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0462-002直講李先生文集-墓記.
<pb:KR4d0042_SBCK_002-1a>¶
　建昌府重修李泰伯先生墓記¶
　生而必死聖賢無異扵衆人也死而不¶
　亡與天地並乆日月並明其惟聖賢乎¶
　泰伯先生其亦聖賢之徒乎先生姓李¶
　氏諱覯字泰伯學通五經&KR0057;長扵禮以¶
　文辭自立其言大而正郡治北有鳯凰¶
　岡先生剏書院其下學者餘千人南豐¶
　曽子固其髙弟也范公仲淹余襄公靖¶
　交薦之召為太學說書卒年五十一葬¶
　鳯凰岡之麓寳祐二年郡守楊鎮立興¶
　文堂以祀之開慶元年郡守曽埜更其¶
<pb:KR4d0042_SBCK_002-1b>¶
堂曰思賢右立旴江書院仍舊名也書¶
　院廢而先生之墓墟矣成化三年春長¶
樂謝公士元来守郡夣先生對浮大白¶
飲覺而異之翌曰有白于府曰盗發先¶
　生墓矣太守具棺衾將易葬焉啓壙視¶
　之二大白宛然夣中見者夣方解扵是¶
　議請祠如故事㑹吏部主事左公賛以¶
請¶
命下立祠塋南名曰景賢賜以少牢春暮¶
　行禮&KR0010;如初又募閩石工大營塜壙壙¶
　以石為之壙中髙五尺廣視髙損一深¶
<pb:KR4d0042_SBCK_002-2a>¶
　視廣倍之中甃加堊外固以石前廣若¶
　堂繚以周垣湖西羅倫瓣香謁之太守¶
　述其夣曰先生之殁距今四百十三年¶
　矣而精神感通有如此者蘇子曰不依¶
　形而立不恃力而行不待生而存不随¶
　死而亡者其此之謂乎回視煙草中塜¶
　纍纍然太守嘆曰是庸非人乎哉倫曰¶
　何獨此也桓山之石驪山之錮庸非人¶
　乎哉其圖身後者非不至也曽㡬何時¶
　狐兎穴其傍樵兒牧竪躑躅其中草中¶
　纍纍者曽不若也方其生也柄一國之¶
<pb:KR4d0042_SBCK_002-2b>¶
　雄擅四海之富何求而不遂哉身死而¶
　遂不保焉何也先生以蔀屋寒夫初無¶
　一命之榮尺土之富而身後之榮終乎¶
　天地焉君子其知𫠦擇矣太守曰夫子¶
　之言雍門周不如也請告&KR0022;人庻有聞¶
　先生之風者¶
　成化八年壬辰春三月朔旦立石¶
賜進士及第翰林國史脩撰永豐羅倫撰¶
