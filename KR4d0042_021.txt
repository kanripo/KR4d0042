# -*- mode: mandoku-view; -*-
#+TITLE: 直講李先生文集
#+DATE: 2015-09-11 09:04:12.278841
#+PROPERTY: ID KR4d0042
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 21
#+PROPERTY: FILE SB04n0464-021直講李先生文集直講李先生年譜-卷第十.
<pb:KR4d0042_SBCK_021-1a>¶
直講李先生文集卷之十¶
　　　刑禁第一¶
刑罰之行尚矣積聖累賢未有䏻去者也非好殺人¶
欲民之不相殺也非使畏已欲民之自相畏也然而¶
憲令𫠦加寛猛或異苟失&KR0096;時之制則致逺恐泥矣¶
故大司寇之職掌建&KR0022;之三典以佐王刑&KR0022;國詰四¶
方一曰刑新國用䡖典新國者新辟地立君之國用¶
䡖法者爲其民未習扵教二曰刑平國用中典平國¶
承平守成之國用中典者常行之法三曰刑亂國用¶
重典亂國簒弑叛逆之國用重典者以其化惡伐滅¶
<pb:KR4d0042_SBCK_021-1b>¶
之盖四海之内千八百國國政或異人心豈同苟執¶
一以御之是膠柱而鼓瑟欲盡五聲之變不可得也¶
夫新辟地立君之國居䖏未安衣食未&KR0085;君臣之義¶
未固上下之情未接&KR0025;而急之則魚淰鳥獝不復聚¶
矣其可不用䡖法邪簒殺叛逆之國紀綱大壊風俗¶
大惡強弱相勝衆寡相暴&KR0025;而緩之則羊狠狼貪難¶
以制矣其可不伐滅之邪承平守成之國人各有業¶
事各有制緩之將恐縱急之將恐擾其可不用常行¶
之法邪以大言之則天下之理亦然漢興髙祖初入¶
𨵿約法三章曰殺人者死傷人及盗抵罪蠲削煩苛¶
<pb:KR4d0042_SBCK_021-2a>¶
兆民大&KR0003;此非刑新國用輕典者邪周道既衰穆王¶
眊荒命甫侯度時作刑以詰四方五刑之属三千盖¶
多扵司刑𫠦職五百章此非刑亂國用重典者邪洪¶
範三徳一曰正直二曰剛克三曰柔克平康正直&KR0416;¶
弗友剛克爕友柔克皆聖人𫠦以適時之變也奈何¶
以三尺之書齊萬&KR0022;之政俗雖殊而弗察事雖變而¶
弗知治之不及古豈不有由也㢤¶
　　　刑禁第二¶
小司寇以三刺斷庶民獄訟之中一曰訊群臣二曰¶
訊群吏三曰訊萬民聴民之𫠦刺宥以施上服下服¶
<pb:KR4d0042_SBCK_021-2b>¶
之刑刺殺也宥寛也民言殺殺之言寛寛之上服劓¶
墨下服宫刖是四刑亦三刺也群臣士以上群吏府¶
史胥徒萬民民間有徳行不仕者朝士掌建&KR0022;外朝¶
之法左九&KR0068;孤卿大夫位焉群士在其後右九&KR0068;公¶
侯伯子男位焉群吏在其後靣三槐三公位焉州長¶
衆庶在其後此則𫠦訊之人也噫凡有血氣之𩔖莫¶
不愛其生君大夫士之扵牛羊犬豕猶無故不殺况¶
扵人者萬物之靈父母生之拊畜長育顧復之恩至¶
而後免扵其懐刑之大者伏鈇鑕其次亦斷支體刻¶
肌膚終身不息何其痛㢤刑期無刑盖不𫉬巳苟得¶
<pb:KR4d0042_SBCK_021-3a>¶
其情亦哀矜而勿喜矧可不慎以及于非辜者乎故¶
聖人求之以五聴麗之以八議三宥以䘏其非意三¶
赦以異扵全人猶恐聡有𫠦不聞明有𫠦不見下情¶
有𫠦不逹議法有𫠦不平扵是有外朝之位以詢于¶
衆焉必群臣群吏萬民之意同然後刑殺可不謂慎¶
乎孟子曰左右皆曰可殺勿聴諸大夫皆曰可殺勿¶
聴國人皆曰可殺然後察之見可殺焉然後殺之故¶
曰國人殺之也洪範曰汝則有大疑謀及乃心謀及¶
卿士謀及庶人謀及卜筮古之王者扵有事且與下¶
民共之後之效一官者往往自用同官為僚或疑其¶
<pb:KR4d0042_SBCK_021-3b>¶
賣巳閉口不與論職事况他人乎斷獄弊訟一出其¶
臆如是而刑不濫邪賢扵先王逺矣¶
　　　刑禁第三¶
鄊士掌國中辨其獄訟異其死刑之罪而要之旬而¶
職聴于朝司寇聴之斷其獄弊其訟于朝群士司刑¶
皆在各麗其法以議獄訟獄訟成士師受中協日刑¶
殺若欲免之則王㑹其期遂士掌四郊二旬而職聴¶
于朝若欲免之則王令三公㑹其期縣士掌野三旬¶
而職聴于朝若欲免之則王命六卿㑹其期期謂郷¶
士遂士縣士職聴于朝司寇聴之日王欲赦之則用¶
<pb:KR4d0042_SBCK_021-4a>¶
此時親往議或命三公六卿往議之也君之扵民猶¶
親之扵子也親則不忍其子君焉得忍其民㢤推其¶
不忍之心則人無有可&KR1229;罪無有可刑王欲赦之固¶
其理也然而天討有罪王者奉之以作五刑刑者非¶
王之意天之意也非天之意天下之人之意也殺人¶
者死而民猶有相殺傷人者刑而民猶有相傷苟有¶
以不忍而赦之則殺人者不死傷人者不刑殺傷之¶
者無以懲其惡&KR0013;殺傷者無以伸其寃此不近扵帥¶
賊而攻人者乎是故先王雖有不忍之心而不敢&KR0186;¶
赦必扵外朝與掌事者議其可否焉赦者非王赦之¶
<pb:KR4d0042_SBCK_021-4b>¶
情可赦也否者非王不赦情不可赦也如此民何有¶
不服令何有不行王符述赦曰養稂莠者害禾稼恵¶
姦宄者賊良民誠㢤不可不慎也¶
　　　刑禁第四¶
掌囚掌守盗賊凡囚者上罪梏拲而桎中罪桎梏下¶
罪梏王之同族拲有爵者桎以待弊罪及刑殺告刑¶
于王奉而適朝士加明梏以適市而刑殺之凡有爵¶
者與王之同族奉而適甸師氏以待刑殺由此觀之¶
先王之制雖同族雖有爵其犯法當刑與庶民無以¶
異也法者天子𫠦與天下共也如使同族犯之而不¶
<pb:KR4d0042_SBCK_021-5a>¶
刑殺是為君者私其親也有爵者犯之而不刑殺是¶
為臣者私其身也君私其親臣私其身君臣皆自私¶
則五刑之屬三千止謂民也賞慶則貴者先得刑罰¶
則賤者獨當上不媿扵下下不平扵上豈適治之道¶
邪故王者不辨親踈不異貴賤一致扵法其𫠦以不¶
肆諸市朝而適甸師氏者為其有耻母使人見之也¶
文王世子曰公族其有死罪則磬于甸人其刑罪則¶
纎剸亦吿于甸人公族無宮刑獄成有司讞于公其¶
死罪則曰某之罪在大辟其刑罪則曰某之罪在小¶
辟公曰宥之有司又曰在辟公又曰宥之有司又曰¶
<pb:KR4d0042_SBCK_021-5b>¶
在辟及三宥不對走出致刑于甸人公又使人追之¶
曰雖然必赦之有司對曰無及也反命于公公素服¶
不舉為之變如其倫之喪無服親哭之公族之罪雖¶
親不以犯有司正術也𫠦以體百姓也刑于𨼆者不¶
與國人慮兄弟也弗弔弗為服哭于異姓之廟為忝¶
祖逺之也素服居外不聴樂私喪之也骨肉之親無¶
絶也公族無宫刑不翦其𩔖也古者諸侯之禮亦如¶
是之懿㢤孟子謂舜為天子臯陶為士瞽瞍殺人則¶
執之舜視棄天下猶棄敝蹝也竊&KR0018;而逃遵海濵而¶
䖏終身訢然樂而忘天下彼天子父猶不可曲法而¶
<pb:KR4d0042_SBCK_021-6a>¶
况官之子孫乃用䕃乎¶
　　　刑禁第五¶
司救掌萬民之衺惡過失而誅譲之以禮防禁而救¶
之凡民之有衺惡者三讓而罰三罰而士加明刑耻¶
諸嘉石役諸司空其有過失者三譲而罰三罰而歸¶
于圜土袤惡謂侮慢長老語言無忌而未麗於罪者¶
過失亦由衺惡酗醟好訟若抽㧞兵器誤以行傷害¶
人麗扵罪者誅誅責也罰撻擊之也加明刑者去其¶
&KR0227;飾而書其衺惡之状著之背也嘉石在外朝之門¶
左使坐焉以耻辱之既而役諸司空也圜土獄城過¶
<pb:KR4d0042_SBCK_021-6b>¶
失近罪晝日任之以事而收之夜蔵扵獄亦加明刑¶
以耻之故大司寇以圜土聚教罷民凡害人者寘之¶
圜土而施職事焉以明刑耻之其&KR0014;改者反于中國¶
不齒三年其不&KR0014;改而出圜土者殺以嘉石平罷民¶
凡萬民之有罪過而未麗扵法而害扵州里者桎梏¶
而坐諸嘉石役諸司空重罪旬有三日坐朞役其次¶
九日坐九月役其次七日坐七月役其次五日坐五¶
月役其下罪三日坐三月役使州里任之則宥而舍¶
之司圜掌收教罷民凡害人者不使&KR0227;飾而加明刑¶
焉任之以事而收教之&KR0014;改者上罪三年而舍中罪¶
<pb:KR4d0042_SBCK_021-7a>¶
二年而舍下罪一年而舍其不&KR0014;改而出圜土者殺¶
雖出三年不齒凡圜土之刑人也不𧇊體其罰人也¶
不𧇊財善㢤爲國乎人之大惡豈一朝一夕必有漸¶
也放僻邪侈之情動而無𫠦畏忌則㳙㳙以成江河¶
毫末以尋斧柯或伏尸市朝或流血刀鋸雖其悔之¶
猶噬臍也是故先王之馭民必早爲之𫠦過輕者則¶
坐諸嘉石稍重者則歸于圜土皆未入于五刑也若¶
因兹困辱遂&KR0014;自新則復爲齊民何刑殺之及㢤此¶
亦使民遷善逺罪之術也孔子曰小人不耻不仁不¶
畏不義不見利不勸不威不懲小懲而大誡易曰屨¶
<pb:KR4d0042_SBCK_021-7b>¶
校滅趾無咎此之謂也成康𫠦以刑錯不用非一助邪¶
　　　刑禁第六¶
萍氏幾酒謂苛察沽買過多及非時者謹酒謂使民¶
節用酒也司虣掌憲市之禁令禁以屬逰飲食于市¶
者若不可禁則&KR0366;而&KR1229;之以屬逰飲食謂群飲食者¶
也夫酒之為禍乆矣君子以覆其&KR0022;家小人以不免¶
刑&KR1229;可稱數㢤酒誥曰文王誥教小子有正有事無¶
&KR0212;酒越庶國飲惟祀徳將無醉又曰妹土嗣尓股肱¶
純其藝黍稷奔走事厥考厥長肇牽車牛逺服賈用¶
孝養厥父母厥父母慶自洗腆致用酒此言文王吿¶
<pb:KR4d0042_SBCK_021-8a>¶
其民之小子與群吏無得常飲酒若庶國君臣民衆¶
飲酒亦唯祭祀以徳自將無令至醉故戒康叔當以¶
文王之法往使妹土之人為純一之行勤種&KR0112;稷奔¶
走事其父兄農功既畢始牽車牛逺行賈賣用其𫠦¶
得珍異孝養其父母其父母善子之行子乃自潔厚¶
致用酒養也文王之法民之置酒唯祭與養耳而小¶
人用之䟽數無其時多少無其節群飲食扵市井以¶
妨其業以費其財以興&KR0075;邪以起闘訟是以禁之也¶
然則聖人之扵天下事為之制曲為之防果如何㢤¶
昔曹參去齊属其後相以齊獄市為&KR0009;謂獄市者𫠦¶
<pb:KR4d0042_SBCK_021-8b>¶
以并容擾之姦人安𫠦容乎盖是時天下初定故&KR0025;¶
民之欲而不擾亂豈常行之道邪獄市不可以不治¶
姦人不可以不禁大司徒以荒政十有二聚萬民其¶
三曰緩刑而十有二曰除盗賊是救饑之政雖則緩¶
刑至扵盗賊不可不急其刑以除之也噫酒榷之官¶
未罷則萍氏之禁司虣之令不復行矣然而緩刑仁¶
也除盗賊義也凶年饑饉而仁義存焉亦不减扵先¶
王矣¶
直講李先生文集卷之十終¶
<pb:KR4d0042_SBCK_021-9a>¶
