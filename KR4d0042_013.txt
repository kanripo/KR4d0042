# -*- mode: mandoku-view -*-
#+TITLE: 旴江集
#+DATE: 2015-09-23 10:19:48
#+PROPERTY: LASTPB  <md:KR4d0042_SBCK_020-100a>
#+PROPERTY: JUAN 13


　　易論第一¶
或曰易之為書也其不可學邪何其㣲而不顯也曰¶學
者之過也聖人作易本以教人而世之鄙儒忽其¶常道
競習異端有曰我明其象則卜筮之書未為泥¶也有曰
我通其意則釋老之學未為荒也晝讀夜思¶疲心於無
<pb:KR4d0042_WYG_003-1b>
用之説其以惑也不亦宜乎包犧畫八卦¶而重之文王
周公孔子繫之辭輔嗣之賢從而為之¶注炳如秋陽坦
如大逵君得之以為君臣得之以為<md:KR4d0042_SBCK_013-1b>¶臣萬事之理猶輻
之於輪靡不在其中矣爾欲聞之¶乎曰然則請問為君
之道曰夫用貴莫若恭用富莫¶若儉恭則衆歸焉儉則
財阜焉恭儉者先王之所以¶保四海也損六五曰或益
之十朋之龜弗克違元吉¶龜可决疑喻明智也以柔居
尊而為損道明智之士¶皆樂為用矣非徒人助天且福
<pb:KR4d0042_WYG_003-2a>
之故象曰六五元吉¶自上祐也恭之得衆也如此賁六
五曰賁于丘園束¶帛戔戔吝終吉丘園謂質素之地也
處得尊位為飾¶之主而每事質素與丘園相似則費財
物束帛乃戔¶戔衆多也儉之足用也如此非徒儉於身
也祭祀鬼<md:KR4d0042_SBCK_013-2a>¶神尚可菲薄既濟九五曰東鄰殺牛不如西
鄰之禴¶祭實受其福禴祭之薄者也謂修德以祭雖薄
而受¶福也夫上之利民以財則不足也百姓安堵而不
敗¶其業利之大者也益九五曰有孚惠心勿問元吉有
<pb:KR4d0042_WYG_003-2b>
孚惠我德謂因民所利而利之惠而不費則不須疑¶問
必獲大吉而物亦以信惠歸於我也夫溥愛無私¶君之
德也反是則非益之謂也屯九五曰屯其膏小¶貞吉大
貞㓙膏謂恩惠也處屯難之時居尊位之上¶不能博施
羣小而繫應在二所惠偏狹於有司之貞¶則吉於大人
之貞則㓙也比九五曰顯比王用三驅<md:KR4d0042_SBCK_013-2b>¶失前禽邑人不
誡吉謂為比之主而有應在二顯比¶者也不能无私於
物唯賢是與愛於來而惡於去用¶三驅之道者也伐不
<pb:KR4d0042_WYG_003-3a>
加邑動必討叛雖得乎顯比之¶吉而可以為上之使非
為上之道故象曰邑人不誡¶上使中也夫執剛莫如體
柔責人莫如自脩尚力取¶勝亦已勞矣同人九五曰同
人先號咷而後笑大師¶克相遇謂不能使物自歸而用
其强直故必大師克¶之然後得志也困九五曰劓刖困
于赤紱乃徐有説¶利用祭祀赤紱謂異方之物也五以
剛猛物所不附¶忿物不附而行威刑則異方愈不懐矣
而體在中直<md:KR4d0042_SBCK_013-3a>¶能不遂迷乃徐脩德則得喜説履夫尊位
<pb:KR4d0042_WYG_003-3b>
過而能改¶以斯祭祀必受福也夫以至尊敵至賤勝之
不足為¶武也夬九五曰莧陸夬夬中行无咎莧陸草之
柔脆¶者謂上六也夬之時以君子决除小人而五處尊
位¶躬自决之雖其克勝未足多也處中而行足以免咎¶
而已故象曰中行无咎中未光也夫安非福也危非¶禍
也知危而懼安莫如之否九五曰休否大人吉其¶亡其
亡繫于苞桑處君子道消之時已當尊位能施¶否於小
人而自戒其将亡則得苞桑之固也夫救弊¶之術莫大
<pb:KR4d0042_WYG_003-4a>
乎通變然民可與樂成難與慮始非斷而<md:KR4d0042_SBCK_013-3b>¶行之不足以
有為矣巽初六曰進退利武人之貞謂¶處令之初未能
服令故進退也則宜用武威以整齊¶之乃能成命也革
上六曰君子豹變小人革面謂居¶變之終變道已成則
小人變面以順上也夫治國始¶於齊家王化本乎夫婦
百代不易之道也家人九五¶曰王假有家勿恤吉謂居
於尊位而明家道則下莫¶不化矣父父子子兄兄弟弟
夫夫婦婦六親和睦交¶相愛樂而家道正正家而天下
<pb:KR4d0042_WYG_003-4b>
定故勿恤而吉也凡¶此皆為君之道也或曰子謂執剛
莫如體柔責人莫¶如自脩而乃以威武成命何也曰同
人九五敵剛也<md:KR4d0042_SBCK_013-4a>¶困九五來異方也其欲勝敵懐逺不可
暴也舜於有¶苗文王於崇乃其迹也巽之初六行令於
吾人也令¶善而衆疑不濟以威是終不可為也周官凡
出教令¶必徇以木鐸曰不用法者國有常刑乃其事也
盖所¶施之異胡可結以一言哉¶
　　　易論第二
<pb:KR4d0042_WYG_003-5a>
或曰為君之道任官其急也請言其要曰井九五曰¶井
冽寒泉食謂五居中得正而體剛直不食汙穢必¶須井
㓗而寒泉然後乃食以言剛正之主不納非賢¶必須行
㓗才髙然後乃用也兊九五曰孚于剥有厲<md:KR4d0042_SBCK_013-4b>¶謂處尊貞
之位不説信乎君子而説信乎小人則小¶人道長而國
有危也剥六五曰貫魚以宫人寵无不¶利謂施寵小人
但同之於宫人勿使害正則終无尤¶也然則人君所任
宜得賢才不可説信小人雖未能¶不加以寵亦當處之
<pb:KR4d0042_WYG_003-5b>
散地无俾乘勢以消君子可也¶或曰人君有不自為國
而委之大臣可乎曰茲禍福¶之機也事有不可不然亦
不可必然在度宜而行之¶耳蒙六五曰童蒙吉謂委於
二也夫蒙之時隂昧而¶陽明五以隂質居於尊位不敢
以其蒙昧自任而委¶之剛陽付物以能故獲吉也師六
五曰田有禽利執<md:KR4d0042_SBCK_013-5a>¶言无咎長子帥師弟子輿尸貞㓙謂
柔非軍帥隂非¶剛武故不躬行必以授也授不得主衆
猶不從故長¶子則可弟子則㓙盖九二得中可以任也
<pb:KR4d0042_WYG_003-6a>
自閫以外¶将軍制之用兵之法亦其宜矣臨六五曰知
臨大君¶之宜吉夫臨剛浸而長君子道盛之時也因而
納之¶委以其事則不勞而成功矣任得君子庸非智乎
大¶壮六五曰喪羊于易无悔羊壮也君大壮之時以隂¶
處陽以柔乘剛用壮之甚敵冦之來将失其居故不¶待
險難而先舍其壮委任於二則得无悔也此皆事¶之宜
不得不然也歴觀衆卦此類頗多率由隂居尊<md:KR4d0042_SBCK_013-5b>¶位未得
剛正在上而廢其聰明委政於下也得其人¶則民受其
<pb:KR4d0042_WYG_003-6b>
賜非其人則職為亂階此不得不然也恒¶六五曰恒其
德貞婦人吉夫子凶謂居得尊位不能¶制斷而係應於
二專從其唱以此為恒則婦人之吉¶非夫子之道也以
言人君在位苟不能獨斷而牽於¶臣下權時則可矣以
之為恒則非君之道也坤初六¶曰履霜堅氷至戒其漸
也上六曰龍戰于野辨之不¶早疑盛乃動故必戰也此
任官之要先王其慎之也¶
　　　易論第三
<pb:KR4d0042_WYG_003-7a>
或人請問為臣之道曰君子之進也難哉苟進則諂<md:KR4d0042_SBCK_013-6a>¶諂
則何有於君唯利而已矣否初六曰㧞茅茹以其¶彚貞
吉亨象曰㧞茅貞吉志在君也謂居否之時動¶則入邪
三隂同道皆不可進故茅茹以類貞而不諂¶志在於君
故不苟進也夫執剛用直進不為利忠誠¶所志鬼神享
之升九二曰孚乃利用禴无咎謂與五¶為應往必見任
體夫剛德進不求寵閑邪存誠志在¶大業故乃利用納
約于神明也夫君臣之交初未見¶親未信而諌人以為
<pb:KR4d0042_WYG_003-7b>
謗損初九曰已事遄往无咎酌¶損之謂剛以奉柔當自
酌損其剛乃得合志志既合¶則道可行也然剛德之長
不可全削志意既合當自<md:KR4d0042_SBCK_013-6b>¶守貞九二曰利貞征凶弗損
益之謂初已損剛以順¶柔二復損已以益柔則剥道成
焉故不可遄往而利¶貞也夫道雖貞矣宜得其中不可
過也小畜上九曰¶既雨既處尚德載婦貞厲月幾望君
子征凶謂體巽¶處上剛不敢犯尚德者也為隂之長能
畜剛健德積¶載者也婦制其夫臣制其君雖貞近危故
<pb:KR4d0042_WYG_003-8a>
曰婦貞厲¶也滿而又進必失其道隂疑於陽必見戰伐
雖復君¶子以征必凶故曰君子征凶也恒初六曰浚恒
貞凶¶无攸利象曰浚恒之凶始求深也謂求深窮底物
无¶餘藴以此為恒凶貞害德無施而利盖人不可以至<md:KR4d0042_SBCK_013-7a>¶察也節上六曰苦節貞㓙悔亡謂過節之中以至亢¶極
苦節者也以斯施貞物所不勝貞之㓙也以斯脩¶身行
在無妄故得悔亡盖政不可以峻刻也雖不可¶過亦不
可未至而止也晉初六曰晉如摧如貞吉罔¶孚裕无咎
<pb:KR4d0042_WYG_003-8b>
謂進明退順不失其正而處卦之始功業¶未著物未之
信若以此為足自喪其長者也故必裕¶之然後无咎也
夫為君耳目所以司聰明也不能去¶邪人使至君側誰
之罪也兊九四曰商兊未寧介疾¶有喜謂三為佞説将
近至尊四以剛德裁而隔之初¶則未寧終則有喜也此
之為喜乃為至尊所善天下<md:KR4d0042_SBCK_013-7b>¶所頼故象曰九四之喜有
慶也夫事君盡禮致恭存¶位古之道也履九四曰履虎
尾愬愬終吉謂逼近至¶尊處多懼之地然以陽居隂以
<pb:KR4d0042_WYG_003-9a>
謙為本雖處危懼終¶獲其志也夫君唱臣和理之常也
專而見疑鮮不及¶矣坤六三曰含章可貞或從王事無
成有終謂含美¶於内待命而發不為事首順上而終可
謂智矣故象¶曰含章可貞以時發也或從王事知光大
也无妄六¶二曰不耕穫不菑畬則利有攸往亦謂代終
已成而¶不造也不擅其美乃盡臣道故利有攸往也雖
不獲¶自專而時有未安不可不憂也渙六四曰渙其羣
元<md:KR4d0042_SBCK_013-8a>¶吉渙有丘匪夷所思謂與五合志内掌機密外宣化
<pb:KR4d0042_WYG_003-9b>
命能為羣物散其險害然處上體之下不可自專猶¶有
丘墟未平之慮雖已得大功所思不可忘也若時¶不我
用不與於政則宜巻而懐之毋使動而之悔也¶坤六四
曰括囊无咎无譽謂以隂居隂不與陽事隠¶其賢徳乃
可免咎故象曰括囊无咎慎不害也或竭¶其忠信志在
立功圖國忘身雖慎可也隨九四曰隨¶有獲貞㓙有孚
在道以明何咎謂居於臣地以擅其¶民失於臣道違貞
者也體剛居説而得民心能幹其¶事而成其功者也雖
<pb:KR4d0042_WYG_003-10a>
違常義志在濟物著信在道以<md:KR4d0042_SBCK_013-8b>¶明其功何咎之有哉夫
權之所在衆之所附不守以¶正速禍而已矣益六二曰
或益之十朋之龜弗克違¶永貞吉謂居中得位益自外
來朋龜獻䇿同於損卦¶六五之位位不當尊故永貞乃
吉也夫忠臣之分雖¶處險難義不忘君也蹇六二曰王
臣蹇蹇匪躬之故¶謂居位應五不以五在難中私身逺
害執心不回志¶救王室者也故象曰王臣蹇蹇終無尤
也凡此皆為¶臣之道也孔子曰為臣不易豈虚言哉
<pb:KR4d0042_WYG_003-10b>
　　　易論第四¶
或曰大哉君臣之道既得而聞之矣請問凡所以治<md:KR4d0042_SBCK_013-9a>¶其
身何如曰性不能自賢必有習也事不能自知必¶有見
也習之是而見之廣君子所以有成也蒙六四¶曰困蒙
吝謂獨逺於陽處兩隂之中困於蒙昧不能¶比賢以發
其志故曰吝也觀初六曰童觀小人无咎¶君子吝謂處
於觀時而最逺朝美體於隂柔不能自¶進无所鑒見故
曰童觀在小人則无咎君子處之吝¶道也夫道之於人
<pb:KR4d0042_WYG_003-11a>
不可斯須去之也進則飾其行退¶則不勉焉是為利者
也君子恥之履九二曰履道坦¶坦幽人貞吉謂在内卦
幽隠之地而履其中道不以¶居外為榮處内為屈隠顯
皆同常行其貞宜其吉也<md:KR4d0042_SBCK_013-9b>¶中孚九二曰鳴鶴在隂其子
和之我有好爵吾與爾¶靡之謂處内而居重隂之下履
不失中不徇於外立¶誠篤至雖在闇昧物亦應之也晉
六二曰晉如愁如¶貞吉受兹介福于其王母謂進而无
應其德不昭不¶以无應而回其志處晦而能致其誠故
<pb:KR4d0042_WYG_003-11b>
得貞之吉也¶其初愁如履正不回則乃受兹大福于其
母也井九¶三曰井渫不食為我心惻可用汲王明並受
其福謂¶井渫而不見食猶人脩已全㓗而不見用故使
我心¶惻也不下注而應止是可汲也井之可汲也猶人
可¶用若逢明王則既嘉其行又欽其用故曰並受其福<md:KR4d0042_SBCK_013-10a>¶也夫欲不可逞强不可恃放其私心罔知戒懼㓙之¶道
也震初九曰震來虩虩後笑言啞啞吉謂體夫剛徳¶為
卦之先能以恐懼而脩其德乃致福也豫初六曰¶鳴豫
<pb:KR4d0042_WYG_003-12a>
㓙謂處豫之初而特得志於上樂過則滛志窮¶則㓙也
大壮九三曰小人用壮君子用罔貞厲羝羊¶觸藩羸其
角謂處健之極以陽處陽用其壮者也故¶小人用之以
為壮君子用之以為羅已者也雖復羝¶羊以之觸藩必
拘羸其角矣益上九曰莫益之或擊¶之立心勿恒㓙謂
處益之極過盈者也求益无厭人¶弗之與怨者非一故
或擊之也夫静以俟時則无悔<md:KR4d0042_SBCK_013-10b>¶躁而求利則有恥不可
不慎也頥初九曰舍爾靈龜觀¶我柔頥㓙謂居養賢之
<pb:KR4d0042_WYG_003-12b>
世不能正其所履而舍其靈¶龜之明德羡我朶頥而躁
求不足貴也咸六二曰咸¶其腓㓙居吉腓謂動躁者也
感物以躁㓙之道也由¶躁故㓙居則吉矣夫遵道而行
不牽於俗明哲之任¶也與衆雷同善柔之事也豫六二
曰介于石不終日¶貞吉謂順不苟從豫不違中不改其
操是以吉也咸¶九三曰咸其股執其隨往吝謂志在隨
人所執亦已¶賤矣用斯以往吝其宜也小過九三曰弗
過防之從¶或戕之㓙謂居下體之上以陽當位而不能
<pb:KR4d0042_WYG_003-13a>
先過防<md:KR4d0042_SBCK_013-11a>¶之至令小者咸過而復應而從焉其從之也則
戕之¶㓙至矣然而絶類離倫衆之所非毀方瓦合亦儒
之¶權也萃六二曰引吉无咎謂處坤之中已獨處正與¶
衆殊異民之多僻獨正者未能變體以逺於害故必¶見
引然後乃吉而无咎也凡此皆治身之道也或曰¶脩身
及家自天子逹庶人一也請問家道曰蠱初六曰¶幹父之
蠱有子考无咎厲終吉象曰幹父之蠱意承¶考也謂幹
父之事不可大小損益一依父命當量事¶制宜以意承
<pb:KR4d0042_WYG_003-13b>
考而已九二曰幹母之蠱不可貞象曰¶幹母之蠱得中道
也謂婦人之性難可全貞宜屈已剛<md:KR4d0042_SBCK_013-11b>¶既幹且順故曰不
可貞也雖不宜全貞亦不可納之¶於邪故曰得中道也
家人初九曰閑有家悔亡謂治¶家之法及其志之未變
而豫防之則悔亡也家瀆而¶後嚴之則无逮矣九三曰
家人嗃嗃悔厲吉婦子嘻¶嘻終吝謂家人雖嗃嗃悔其
酷厲猶保其吉婦子嘻¶嘻乃失其節也是威克厥愛家
道之善者矣
<pb:KR4d0042_WYG_003-14a>
　　　易論第五¶
或曰脩身及家前聞之矣請問凡所以遇於人何如¶曰
夫上之遇下有道屯初九曰盤桓利居貞利建侯¶象曰
雖盤桓志行正也以貴下賤大得民也貴謂陽<md:KR4d0042_SBCK_013-12a>¶賤謂隂
也初九之陽在三隂之下是以貴下賤故大¶得民心也
无妄初九曰无妄往吉象曰无妄之往得¶志也亦謂體
剛處下以貴下賤行不犯妄故往得其¶志也困九二曰
困于酒食朱紱方來利用亨祀征㓙¶無咎謂以陽居隂
<pb:KR4d0042_WYG_003-14b>
尚謙者也體夫剛質而用中履謙¶應不在一心無所私
雖以處困物莫不至不勝豐衍¶故曰困于酒食也能招
異方故曰朱紱方來也然而¶不可以瀆也頥六四曰顛
頥吉虎視耽耽其欲逐逐¶無咎謂居得其位以上養下
得頥之義而下交不可¶以瀆故虎視耽耽威而不猛不
惡而嚴也夫下之遇<md:KR4d0042_SBCK_013-12b>¶上有道大過初六曰藉用白茅無
咎謂以柔處下心¶能謹慎故得無咎也訟六三曰食舊
徳貞厲終吉或¶從王事無成謂體夫柔弱以順於上不
<pb:KR4d0042_WYG_003-15a>
為九二自下¶訟上不見侵奪保全其有故得食其舊徳
而不失也¶然而不可以諂也頥六三曰拂頥貞㓙十年
勿用無¶攸利謂履夫不正以養於上納上以諂者也處
頥而¶為此行十年見弃者也立行於斯無施而利也兊
六¶三曰來兊㓙謂以不正而來求説邪佞之道故㓙也¶
巽九二曰巽在牀下用史巫紛若吉无咎謂處巽之¶中
既在下位而復以陽居隂卑巽之甚故曰巽在牀<md:KR4d0042_SBCK_013-13a>¶下也
若惟施至卑於神祗而不用之於威勢則得吉¶而無咎
<pb:KR4d0042_WYG_003-15b>
也夫陽為君子隂為小人同於君子則吉附¶於小人則
㓙臨九二曰咸臨吉无不利謂有應在五¶而五體柔若
順於五則剛徳不長矣雖感應之時不¶可全與相違必
未順其命乃得吉无不利也六四曰¶至臨无咎謂處順
履正不忌剛長而乃應之故得無¶咎也剥六三曰剥之
无咎謂與上為應羣隂剥陽我¶獨協焉雖處於剥可以
无咎也夬九三曰壮于頄有¶㓙君子夬夬獨行遇雨若
濡有愠无咎謂夬為剛長¶而三獨應上六助於小人是
<pb:KR4d0042_WYG_003-16a>
以㓙也君子處之必能<md:KR4d0042_SBCK_013-13b>¶棄夫情累决之不疑故曰君子
夬夬也若不與衆陽¶為羣而獨行殊志應於小人則受
其困焉遇雨若濡¶有恨而無所咎也夫心貴乎公而量
貴乎大公則視¶人如一大則無物不包視人如一則惟
善是從也無¶物不包則雖愚有處也比初六曰有孚比
之无咎¶有孚盈缶終來有它吉謂處比之首應不在
一心無¶私吝則莫不比之故必有它吉也同人初九曰
同人¶于門无咎謂為同人之首而無應於上心無係吝
<pb:KR4d0042_WYG_003-16b>
通¶夫大同出門皆同誰與為咎也兊初九曰和兊吉謂¶
居兊之初應不在一無所黨係和兊之謂也説不在<md:KR4d0042_SBCK_013-14a>¶諂
履斯而行未見有疑之者吉其宜矣大過九四曰¶棟隆
吉有它吝謂雖能拯其弱不為下所撓而應在¶初用心
不廣故有它吝也蒙九二曰包蒙吉納婦吉¶子克家謂
以剛居中童蒙所歸也包而不距則逺近¶咸至故包蒙
吉也泰九二曰包荒用馮河不遐遺朋¶亡得尚于中行
謂體健居中而用乎泰能包含荒穢¶受納馮河者也用
<pb:KR4d0042_WYG_003-17a>
心廣大無所遐弃無所朋黨乃可¶以得配于五也凡此
皆遇人之道也¶
　　　易論第六¶
或曰吉㓙悔吝生乎動者也請問動而無悔則奚由<md:KR4d0042_SBCK_013-14b>¶曰
時乎時智者弗能違矣先時而動者妄也後時而¶不進
者怠也妄者過之媒怠者功之賊也蹇初六曰¶往蹇來
譽謂處難之始居止之初獨見前識覩險而¶止以待其
時故往則遇蹇來則譽也歸妹六三曰歸¶妹以須反歸
<pb:KR4d0042_WYG_003-17b>
以娣謂室主猶存而求進焉進未值時¶故有須也不可
以進故反歸待時以娣乃行也凡此¶不可先時者也豐
上六曰豐其屋蔀其家闚其户閴¶其無人三歳不覿㓙
謂處於明動尚大之時而深自¶幽隠以髙其行大道既
濟而猶不見隠不為賢更為¶反道㓙其室也三年豐道
之成治道未濟隠猶可也<md:KR4d0042_SBCK_013-15a>¶既濟而隠以治為亂也節九
二曰不出門庭㓙謂初¶已造之至二宜宣其制矣而故
匿之失時之極則遂¶廢矣故不出門庭則㓙也凡此不
<pb:KR4d0042_WYG_003-18a>
可後時者也嗚呼¶進取之時易見退避之時難知盖利
者人之所欲欲¶則存諸心存諸心則計之熟矣害者人
之所惡惡則¶幸其無之而不知為謀矣或人請問退避
之道曰君¶子見機而作愚者闇於成事禍至而避亦無
及也渙¶初六曰用拯馬壮吉謂處散之初乖散未甚故
可以¶逰行得其志而違於難也不在危劇而後乃逃竄
故¶曰用拯馬壮吉也遯初六曰遯尾厲勿用有攸往謂<md:KR4d0042_SBCK_013-15b>¶處遯之時而為遯尾禍所及也危至而後求行難可¶免
<pb:KR4d0042_WYG_003-18b>
乎故勿用有攸往也然而矯枉過正衆之所憎和¶而不
同身乃無患明夷初九曰明夷于飛垂其翼君¶子于行
三日不食有攸往主人有言謂處卦之始最¶逺於難逺
難過甚明夷逺遯絶跡匿形不由軌路殊¶類過甚以斯
適人人必疑之故曰有攸往主人有言¶也六二曰明夷
夷于左股用拯馬壮吉夷于左股示¶不能行也以柔居
中用夷其明進不殊類退不逃難¶故可用拯馬而壮吉
也夫有所避者不可有所顧也¶以欲而忘患鱗属所以
<pb:KR4d0042_WYG_003-19a>
死於餌也遯九三曰係遯有<md:KR4d0042_SBCK_013-16a>¶疾厲畜臣妾吉謂在内近
二以陽附隂宜遯而繫故¶曰繫遯遯之為義宜逺小人
以陽附隂繫於所在不¶能逺害亦已憊矣宜其屈辱而
危厲也繫於所在畜¶臣妾可也施於大事㓙之道也九
四曰好遯君子吉¶小人否謂處於外而有應於内君子
好遯故能舍之¶小人繫戀是以否也若夫分有所定義
不可去則莫¶若守正之為利也泰九三曰無平不陂無
往不復艱¶貞无咎勿恤其孚于食有福謂處天地之將閉平路之
<pb:KR4d0042_WYG_003-19b>
将陂時¶将大變世将大革而居不失其正動不失其應
艱而¶能正不失其義故无咎也信義誠著故勿恤其孚
于<md:KR4d0042_SBCK_013-16b>¶食有福也明夷六五曰箕子之明夷利貞謂最近於¶
晦與難為比猶闇不能沒明不可息正不憂危故利¶貞
也凡此避禍之道也詩曰既明且哲以保其身此¶之謂
也¶
　　　易論第七¶
或曰獨隂孰始獨陽孰生萬事云為未有不因人以¶成
<pb:KR4d0042_WYG_003-20a>
故大則有君臣之交小則有同志之㑹變故非一¶願聞
其詳曰人事之變或逺而相應或近而相得逺¶而相應
君臣之分定也近而相得以各無應同志者¶也然而應
於逺者或為近所困承於上者或為下所<md:KR4d0042_SBCK_013-17a>¶逼臣欲應君
而冦難阻之君欲應臣而讒邪制之惟¶其明哲决所去
就秉心不回終乃無過也屯六二曰¶屯如邅如乗馬班
如匪寇婚媾女子貞不字十年乃¶字謂志在乎五不從
於初與初相近而不相得困於¶侵害時方屯難正道未
<pb:KR4d0042_WYG_003-20b>
通涉逺而行難可以進屯難¶之世勢不過十年十年則
反常反常則本志斯獲矣¶大有九四曰匪其彭无咎謂
既失其位而上近至尊¶之威下比分權之臣其為懼也
可謂危矣唯夫有聖¶知者乃能免斯咎也三雖至盛五
不可舎能辨斯數¶專心承五常匪其彭則无咎矣睽六
三曰見輿曳其<md:KR4d0042_SBCK_013-17b>¶牛掣其人天且劓(魚器/反)无初有終謂以
隂居陽以柔¶乘剛志在於上而不和於四二應於五則
近而不相¶比故滯隔所在不獲進也四從上取二從下
<pb:KR4d0042_WYG_003-21a>
取而應¶在上九執志不回初雖受困終獲剛助也漸九
五曰¶鴻漸于陵婦三嵗不孕終莫之勝吉謂進得中位
而¶隔乎三四不得與其應合然各履正而居中三四不¶
能久塞其塗不過三歳必得所願矣九三曰鴻漸于¶陸
夫征不復婦孕不育㓙謂以陽爻為下卦之主而¶棄其
羣醜與四相得遂乃不反夫征不復樂於邪配¶則婦亦
不能執正矣然小人之心惡直醜正近不相<md:KR4d0042_SBCK_013-18a>¶得亦宜備
之既濟六四曰繻有衣袽終日戒謂履得¶其正而近不
<pb:KR4d0042_WYG_003-21b>
與三五相得鄰於不親而得全者終日¶戒也抑又交際
之間理非一致或名雖為應而實不¶相接或義有可合
而情不相同智者三思故往而必¶納愚者徑行則動而
多悔也屯六四曰乘馬班如求婚¶媾往吉无不利謂二
雖比初執正不從不害已志者¶也求與合好往必見納
矣故象曰求而往明也小畜¶初九曰復自道何其咎吉
謂處乾之始以升巽初四¶為已應不距已者也以陽升
隂復自其道順而無違¶何所犯咎得義之吉也隨六三
<pb:KR4d0042_WYG_003-22a>
曰係丈夫失小子隨<md:KR4d0042_SBCK_013-18b>¶有求得利居貞謂雖體下卦二
已據初将何所附¶故舍初係四志在丈夫四俱無應亦
欲於已隨之則¶得其所求也睽六五曰悔亡厥宗噬膚
往无咎謂有¶應在二三雖比二二之所噬非妨已應者
也以斯而¶往何咎之有往必合也凡此智者之慮能見
彼情者¶也屯六三曰即鹿無虞惟入于林中君子幾不
如舍¶往吝謂三既近五而無冦難四雖比五其志在初
不¶妨已路可以進而無屯邅也見路之易不揆其志五
<pb:KR4d0042_WYG_003-22b>
應在三往必不納何異無虞以從禽其可獲乎故不¶如
舍往吝窮也大畜九二曰輿説輹謂五處畜盛未<md:KR4d0042_SBCK_013-19a>¶可犯
也遇斯而進故與説輹也凡此愚者之動不知¶彼情者
也故亦有非應比各亢一方而渙然合好罔¶有猜嫌者
同患相恤勢使之然也睽九四曰睽孤遇¶元夫交孚厲
無咎謂無應獨處而初亦無應特立處¶睽之時俱在獨
立同處體下故求其疇類而自託焉¶相得無疑故曰交
孚雖在乖革志可得行雖危無咎¶也故曰苟識其情不
<pb:KR4d0042_WYG_003-23a>
憂乖逺苟明其趣不煩彊武能¶説諸心能硏諸慮睽而
知其類異而知其通其唯明¶爻者乎¶
　　　易論第八<md:KR4d0042_SBCK_013-19b>¶或曰天有常故四時行地有常故萬物生人有常故¶德
行成而事或有變勢或有異以常待之其可乎曰¶常者
道之紀也道不以權弗能濟矣是故權者反常¶者也事
變矣勢異矣而一本於常猶膠柱而鼓瑟也¶履九五曰
夬履貞厲謂履道尚謙不憙處盈而五以¶陽處陽正當
<pb:KR4d0042_WYG_003-23b>
其位是以危也豐六二曰豐其蔀日中¶見斗往得疑疾
有孚發若吉謂處明動之時爻皆以¶居陽位乂不應隂
為美而二以隂居隂常於厥位故¶幽而無覩不能自發
也若夫排患解紛量時制宜事¶出一切愈不可常也益
六三曰益之用㓙事無咎有<md:KR4d0042_SBCK_013-20a>¶孚中行告公用圭謂以隂
居陽處下卦之上壮之甚¶也語以謙冲則罪可戮用救
衰危則物所恃故以此¶告公國主所任也大過九二曰
枯楊生稊老夫得其¶女妻無不利謂以陽處隂能過其
<pb:KR4d0042_WYG_003-24a>
本而救其弱者也¶上無其應心無係吝處過以此無衰
不濟也九三曰¶棟橈㓙謂居大過之時處下體之極不
能救危拯弱¶以隆其棟而以陽處陽自守所居又應於
上係心在¶一宜其淹溺而㓙衰也或曰甚哉幹蠱之難
也才不¶勝任亦可勉乎哉曰駑駘疾走不如良馬之安
行也¶小人飾智不能及君子之任真也天命之性有限
乎<md:KR4d0042_SBCK_013-20b>¶中苟非其宜是以身釣禍也大有九二曰大車以載¶
有攸往無咎謂健不違中為五所任任重不危致逺¶不
<pb:KR4d0042_WYG_003-24b>
泥故可以往而無咎也鼎九四曰鼎折足覆公餗¶其形
渥㓙謂處上體之下而又應初既承且施非已¶所勝故
曰鼎折足覆公餗也既覆公餗體為渥沾智¶小謀大不
勝其任受其至辱灾及其身故曰其形渥¶㓙也解六三
曰負且乗致冦至謂處非其位履非其¶正乗二負四以
容其身小人而乗君子之器盜思奪¶之矣凡此皆以身
釣禍者也亦有才可適用德可及¶物而勢不可為者必
謹察之也井九二曰井谷射鮒<md:KR4d0042_SBCK_013-21a>¶甕敝漏謂處上宜下處
<pb:KR4d0042_WYG_003-25a>
下宜上而二無應於上反下¶與初故莫之與也是卑者
不可以有為也旅九三曰¶旅焚其次喪其僮僕貞厲謂
居下體之上與二相得¶以寄旅之身而為施下之道與
萌侵權主之所疑故¶次焚僕喪而身危也是疏者不可
以有為也凡此亦¶所以釣禍也或有不量其力悖道逆
理以圖非望兹¶又罪之至也履六三曰眇能視跛能履
履虎尾咥人¶㓙武人為于大君謂以隂居陽以柔乗剛
志在剛健¶不脩所履欲以陵武於人為于大君行未能
<pb:KR4d0042_WYG_003-25b>
免於㓙¶而志存于王頑之甚也同人九三曰伏戎于莽
升其<md:KR4d0042_SBCK_013-21b>¶髙陵三嵗不興謂貪於所比據上之應其敵剛健
非¶力所當故伏戎于莽不敢顯亢也升其髙陵望不敢¶
進量斯勢也三嵗不能興者也三嵗不能興則五道¶亦
已成矣安所行焉隨上六曰拘係之乃從維之王¶用亨
于西山謂隨之為體隂順陽者也最處上極不¶從者也
隨道已成而時不從故拘係之乃從也離九¶四曰突如
其來如焚如死如弃如謂逼近至尊履非¶其位欲進其
<pb:KR4d0042_WYG_003-26a>
盛以炎其上命必不終也噫天不可違¶人不可欺忠孝
之美有生者所宜拳拳也¶
　　　易論第九<md:KR4d0042_SBCK_013-22a>¶或曰如此乎禍福之猶影響也何從而慎諸曰火之¶生
也一勺之勝及其燎也川流莫競是故君子慎乎¶始也
節初九曰不出户庭無咎謂為節之初将整離¶散而立
制度者也故明於通塞慮於險偽不出户庭¶慎宻不失
然後事濟而无咎也夬初九曰壮于前趾往¶不勝為咎謂
<pb:KR4d0042_WYG_003-26b>
居健之初為决之始宜審其䇿以行其¶事壮其前趾往
而不勝宜其咎也然則不慎而失之¶者尚可及乎曰亦
在人之明與昧也明者則辨之於¶早過而能改故可及
也昧者則以智飾非至于貫盈¶雖悔無及矣復初九曰
不逺復無祇悔元吉謂最處<md:KR4d0042_SBCK_013-22b>¶復初始復者也不逺而復
幾悔而反以此脩身患難¶逺矣錯之於事其殆庶幾乎
故元吉也需九三曰需¶于泥致寇至象曰需于泥灾在
外也自我致寇敬慎¶不敗也謂以剛逼難欲進其道所
<pb:KR4d0042_WYG_003-27a>
以招寇而致敵也¶猶有須焉不陷其剛寇之來也自我
所招敬慎防備¶可以不敗也訟九四曰不克訟復即命
渝安貞吉謂¶處上訟下可以改變者也故其咎不大若
能反從本¶理變前之命安貞不犯不失其道為仁由已
故吉從¶之也噬嗑初九曰屨校滅趾无咎謂過輕戮薄
足懲¶而已小懲大誡乃得無咎也同人九四曰乘其墉
弗<md:KR4d0042_SBCK_013-23a>¶克攻吉謂履非其位以與人爭二自五應三非犯已¶
攻三求二尤而效之違義傷理衆所不與故雖乘墉¶而
<pb:KR4d0042_WYG_003-27b>
不克也不克則反自思過以從法則故得吉也臨¶六三
曰甘臨無攸利既憂之无咎謂履非其位居剛¶長之世
而以邪説臨物宜其無攸利也若能盡憂其¶危改脩其
道剛不害正故咎不長也凡此辨之於早¶可及者也復
上六曰迷復㓙有灾眚用行師終有大¶敗以其國君㓙
至于十年不克征謂最處復後是迷¶者也以迷求復故
曰迷復也用之行師難用有克終¶必大敗用之於國則
反乎君道也大敗乃復量斯勢<md:KR4d0042_SBCK_013-23b>¶也雖復十年脩之猶未
<pb:KR4d0042_WYG_003-28a>
能征也噬嗑上九曰何校滅¶耳㓙謂處罰之極惡積不
改者也罪非所懲故刑及¶其首至于滅耳及首非誡滅
耳非懲㓙莫甚焉凡此¶至于貫盈雖悔無及者也亦有
勢猶可救而弗用謀¶言遂及敗覆者茲又不明之甚也
夬九四曰臀無膚¶其行次且牽羊悔亡聞言不信謂下
剛而進非已所¶據必見侵食失其所安而五為夬主非
下所侵若牽¶於五則可得悔亡而已剛亢不能納言自
任所處聞¶言不信以斯而行㓙可知矣噫過而不能知
<pb:KR4d0042_WYG_003-28b>
是不智¶也知而不能改是不勇也持疑猶豫目以無害
古之<md:KR4d0042_SBCK_013-24a>¶亡國敗家未嘗不以此也¶
　　　易論第十¶
或曰文王之囚箕子之奴豈其所自取哉曰患自已¶招
斯可患也患非已招斯不足患也其必免矣如其¶不免
是有命焉非智之過也節六三曰不節若則嗟¶若無咎
謂以隂處陽以柔乗剛違節之道以至哀嗟¶自已所致
故無所怨咎也此患自已招者也漸初六曰¶鴻漸于干
<pb:KR4d0042_WYG_003-29a>
小子厲有言無咎謂始進而未得其位則¶困於小子窮
於謗言故曰小子厲有言也困於小子¶讒謬之言未傷
君子之義故曰無咎也姤九三曰臀<md:KR4d0042_SBCK_013-24b>¶無膚其行次且厲
無大咎謂處下體之極而二據於¶初不為已乗居不獲
安行無其應不能牽據以固所¶處故曰臀無膚其行次
且也於履得其位非為妄處¶不遇其時故使危厲灾非
巳招是以無大咎也此患¶非已招必免者也蹇六四曰
往蹇來連謂往則無應¶來則乗剛往來皆難故曰往蹇
<pb:KR4d0042_WYG_003-29b>
來連然得位履正當¶其本實難遇於難非妄所招也此
患非已招不可免¶者也是有命焉非智之過也亦有進
不違私志在救¶難以危其身此又君子之大義非智者
之羞也大過¶上六曰過涉滅頂㓙無咎謂處大過之極
過之甚也<md:KR4d0042_SBCK_013-25a>¶涉難過甚故至于滅頂㓙志在救時故不可
咎也古¶之人曰貪夫徇財烈士徇名夸者死權有所欲
者必¶得所惡也闗龍逄死於夏王子比干死於商人臣
之¶義不得不然也是故知幾之賢少欲之士拂衣塵外
<pb:KR4d0042_WYG_003-30a>
髙蹈不還鴻飛㝠㝠非弋人之所簒也蠱上九曰不¶事
王侯髙尚其事謂最處事上而不累於職位不承¶事王
侯但自髙尚其事故志可則也漸上九曰鴻漸¶于陸其
羽可用為儀吉謂進處髙潔不累於位無物¶可以屈其
心而亂其志峨峨清逺儀可貴也賁初九¶曰賁其趾舍
車而徒謂在賁之始以剛處下居於無<md:KR4d0042_SBCK_013-25b>¶位棄於不義安
夫徒步以從其志者也此二疏以免¶於漢四皓以免於
秦特立獨行非凡所及也噫天道¶之變日星循環占之
<pb:KR4d0042_WYG_003-30b>
而不舛者以知其數也人事之¶動情偽交錯應之而不
謬者以知其勢也持之以正¶用之以中百禄之來弗可
辭也已噫非天下之至變¶其孰能與於此哉¶
　　　易論第十一¶
或曰卦者時也爻者適時之變者也時既不一事亦¶不
同不可相假者也今子統而論之毋乃咈於時乎¶曰時
雖異矣事雖殊矣然事以時變者其迹也統而論<md:KR4d0042_SBCK_013-26a>¶之者
其心也迹或萬殊而心或一揆也若夫湯湯洪¶水禹以
<pb:KR4d0042_WYG_003-31a>
是時而濬川黎民阻饑稷以是時而播種百¶姓不親契
以是時而敷五教蠻夷猾夏臯陶以是時¶而明五刑其
迹殊其所以為心一也統而論之謂之¶有功可也亦有
因時立事事不局於一時可為百代¶常行之法者如仁
義忠信之例是也故夫子於上下¶繫所稱者十有九爻
未有言其時者盖事不局於一¶時也是故時有小大有
以一世為一時者此其大也¶有以一事為一時者此其
小也以一世為一時者否¶泰之類是也天下之人共得
<pb:KR4d0042_WYG_003-31b>
之也以一事為一時者<md:KR4d0042_SBCK_013-26b>¶訟師之類是也當事之人獨得
之也借如今之世泰¶之時也天下所共矣而所遇之事
人各不同若其倥¶侗之質求師辯惑蒙之時也立身嚮
道非禮勿行履¶之時也居其德義以待施惠井之時也
自逺之近觀¶鑒朝美觀之時也量能受任各當其分鼎
之時也夙¶夜在公幹君之事蠱之時也用其剛正辯物
之事訟¶之時也斷其刑罰無有不當噬嗑之時也出軍
遣将¶以討不庭師之時也險難在前按兵觀釁需之時
<pb:KR4d0042_WYG_003-32a>
也¶民有困窮從而養之頥之時也事有所失知而改之¶
復之時也禮有過差議而定之節之時也逸樂之情<md:KR4d0042_SBCK_013-27a>¶約
之以正豫之時也文飾之盛反之於素賁之時也¶人有
解慢示之以威震之時也夫此之類皆以一事¶為一時
而諸卦之時君之所遇者多以事無不統也¶臣之所遇
者寡以事有分職也或一人之身而兼數¶事或終食之
久而移數時時既屢遷迹亦皆變苟不¶求其心之所歸
而專視其迹則散漫簡策百紐千結¶豈中材之所了邪
<pb:KR4d0042_WYG_003-32b>
子曰天下何思何慮天下同歸而¶殊塗一致而百慮天
下何思何慮謂少則得多則惑¶也然則統而論之不亦
可乎¶
　　　易論第十二<md:KR4d0042_SBCK_013-27b>¶或人請問乾坤何時也曰乾者聖人進取天位非承¶平
之時也故初則潜二則見三則乾乾四則或躍五¶則飛
上則亢也坤者聖人防閑臣下非大通之時也¶故初則
履霜上則龍戰三則含章而不敢為首四則¶括囊而後
<pb:KR4d0042_WYG_003-33a>
無咎五則黄裳而後元吉唯二居於下卦¶履其中正乃
可任其自然也又問大過之時則務在¶救危遯明夷之
時則貴乎避難何其不同也曰大過¶之時本末雖弱而
未見君之昏亂臣之讒邪是國家¶之難何世無之君子
之義不得不救也遯則小人得¶志明夷則闇主在上忠
良之士徒見害而已無足可<md:KR4d0042_SBCK_013-28a>¶為也君子之智不得不避
也又問隂爻浸長皆小人¶道盛也剥之五隂否之三隂
小人衆多矣而不見君¶子避之之意二隂始進而君子
<pb:KR4d0042_WYG_003-33b>
之遯猶恐為尾何也¶曰君子之道知幾其神故云二隂
用事小人将盛而¶亟避之則無患矣苟至于否塞至于
剥落而後退焉¶不已晩乎易之為遯所以示先見也然
則剥與明夷¶孰為大禍曰小人雖盛制之在君故貫魚
以宫人寵¶則無不利是禍之小也主之闇則末如之何
故南狩¶得其大首是禍之大也又問屯也蹇也困也名
相近¶也請言其别曰屯者動乎險中可為之世也然而
足<md:KR4d0042_SBCK_013-28b>¶以有功矣蹇者見險而止不可為之世也然而足以
<pb:KR4d0042_WYG_003-34a>
無過矣困者剛見揜於柔君子為小人所蔽窮厄委¶頓
者也人之所患莫斯之甚也比也同人也隨也義¶相類
也請言其異曰比者剛得尊位上下應之天下¶之人皆
親其君也同人者柔履中正而應乎乾同志¶相合物各
有黨也隨者剛來下柔動而之説謂能下¶於人動則人
説莫不從其所為也上之所務莫斯之¶大也謙也巽也
奚若曰謙者内陽外隂屈其剛德以¶下於物者也巽者
内外皆隂心貌如一情實卑順者¶也豫也兊也奚若曰
<pb:KR4d0042_WYG_003-34b>
豫者主於逸樂兊者喜恱而已<md:KR4d0042_SBCK_013-29a>¶也晉也升也奚若曰升
者升得位晉者進見於君也¶泰也既濟也奚若曰泰者
君臣合好君子在位小人¶在野之世也然物既大通多
失其節故不具利貞之¶德也若夫物皆得其所事皆得
其宜未有如既濟之¶盛者也堯舜其猶病諸然安不忘
危戒在終止故曰¶初吉終亂也泰之極則城復于隍既
濟之極則濡其¶首禍福倚伏誠可畏也昔大禹之訓曰
予臨兆民懔¶乎若朽索之馭六馬夫能保萬世無疆之
<pb:KR4d0042_WYG_003-35a>
休其唯知¶懼者乎¶
　　　易論第十三<md:KR4d0042_SBCK_013-29b>¶或曰八卦成列象在其中矣謂備天下之象也請言¶其
畧曰天地萬物存乎説卦矣姑以人事明之八卦¶之道
在人靡不有之也但賢者得其正不肖者處其¶偏矣夫
剛而不暴乾之正也順而不邪坤之正也動¶而不妄震
之正也卑而不辱巽之正也險而不可犯¶坎之正也明
而不可欺離之正也静而不可誘以利¶艮之正也和而
<pb:KR4d0042_WYG_003-35b>
不可撓以怒兊之正也若剛而不容¶於物乾之偏也順
而不守其道坤之偏也動而為躁¶震之偏也卑而為佞
巽之偏也險而為賊害坎之偏¶也明而為苛細離之偏
也止而不及其時艮之偏也<md:KR4d0042_SBCK_013-30a>¶説而不由於禮兊之偏也
是故賢者以功不肖者以¶過賢者以福不肖者以禍由
所用之道名同而實異¶也然賢者之道也或其數不備
或所施者狹夫能具¶八者之用發之乎身充之乎天地
之間者其唯聖人¶乎故用之於國則邇人安用之於軍
<pb:KR4d0042_WYG_003-36a>
則逺人服鼓之¶舞之無物不得其宜矣純精勁正造成
庶事旰食忘¶倦終而復始用乾於國也含藏黄大靡物
不愛隤然¶和順無有煩擾用坤於國也甲兵斧鉞以重
其威無¶敢奸宄無敢怠惰用震於國也適時之變權宜
在已¶以貴下賤士争歸之用巽於國也封疆阻固山河
分<md:KR4d0042_SBCK_013-30b>¶限貴在常尊無得褻近用坎於國也善靡不照惡靡¶
不見人文化成上下肅雍用離於國也脩其典禮止¶邪
未形慢易之心無自而入用艮於國也行慶施惠¶洽于
<pb:KR4d0042_WYG_003-36b>
羣心罔有小大翕然欣戴用兊於國也以剛决¶事以勇
臨敵變動不息罔失其正用乾於軍也撫養¶士卒如母
親子雖其柔仁不害方直用坤於軍也先¶聲後實威聞
敵國動於九天物莫能亢用震於軍也¶隠其形勢示之
不能始如處女後如脫兎用巽於軍¶也深溝髙壘逺其
斥堠敵人不得襲刺客不得近用¶坎於軍也部曲分辯
各有麗著號令明白衆罔疑惑<md:KR4d0042_SBCK_013-31a>¶用離於軍也退北佯為
不追見利佯為不知持重有待¶嶷如山立用艮於軍也
<pb:KR4d0042_WYG_003-37a>
誅其渠魁弔其民人簞食壺¶漿以迎王師用兊於軍也
故知八卦之道大矣有髙焉¶必乗其上有深焉必載其
底有旁焉必環其外幽無¶不貫㣲無不徹惟所用之何
如耳噫作易者既有憂¶患矣讀易者其無憂患乎苟安
而不忘危存而不忘亡¶治而不忘亂以憂患之心思憂
患之故通其變使民不¶倦神而化之使民宜之則自天
祐之吉無不利矣¶
　
<pb:KR4d0042_WYG_003-37b>
　
　
　
　
　
　
　
　旴江集巻三

<pb:KR4d0042_WYG_004-1a>
欽定四庫全書
　旴江集卷四　　<md:KR4d0042_SBCK_013-31b>¶　<md:KR4d0042_SBCK_014-1a>¶　　　宋　李覯　撰
