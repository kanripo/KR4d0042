# -*- mode: mandoku-view; -*-
#+TITLE: 直講李先生文集
#+DATE: 2015-09-11 09:04:11.490117
#+PROPERTY: ID KR4d0042
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB04n0463-006直講李先生文集外集-卷第三.
<pb:KR4d0042_SBCK_006-1a>¶
直講李先生外集卷第三¶
　序詩墓銘¶
　　　張學士送李君南歸序(宗古)¶
三代以還漢唐爲盛孝武雖講求三雍之制而迂儒¶
駕&KR0003;恠誕而不經有唐正觀開元㡬于治古雖希闊¶
畢講而明堂之議寂&KR0705;而無詔　國家承百王之餘¶
夷僣黜暴典章法則洪鬯純備然往者挾佞之臣讀¶
儒書被儒服一旦得貴位則誘導上心務極土木以¶
崇釋老斤斧既息流竄亦至後之卿相勤恤民力以¶
實&KR0022;本合宫之作我故未暇也惜乎自周室距今曠¶
<pb:KR4d0042_SBCK_006-1b>¶
千餘載此禮廢絶隔于耳目所以學者各是已見競¶
牽師習若詩分傳離愈失愈逺天豈使三王經制&KR0005;¶
遂泯乎故復岀泰伯以明其本泰伯家江西&KR0285;古學¶
以謂今　天子享上帝朝諸侯雖有其禮而無其位¶
廼潜心憤悱貫覽數家之&KR0003;自周官考工記大戴禮¶
盛徳篇禮記月令漢白虎諸儒及歴代論議㕘総㑹¶
一稽同合異曲者暢之滯者通之為明堂定制圗一¶
篇并序凡數千言朅來京師摯見時彦若李宋二紫¶
㣲左史聶長孺集賢葉道卿皆旴衡接納鄭重推許¶
可獻公車登乙擥補　朝廷之闕當晨奏而暮召泰¶
<pb:KR4d0042_SBCK_006-2a>¶
伯猶謙謙不處罔敢露才而自薦也㑹貢舉罷詔拂¶
髦有懐親之感歸艎泊渚拱袂言别余恐江西英俊¶
未盡知泰伯之道及中朝士大夫稱詠所以然故筆¶
爲序以送之異日舉脩墜典咨謀折&KR0168;泰伯必攘袂¶
危&KR0227;群立髙議與宿儒故老較辨于赤墀矣斯言不¶
誣故乏輝潤謹序¶
　　　葉内翰詩¶
　　　　清臣啓累日前伏蒙袖書臨訪并小文編¶
　　　　及明堂圗披玩尋繹彌増景服偶書二百¶
　　　　四十言以伸謝臆伏惟采㩜¶
<pb:KR4d0042_SBCK_006-2b>¶
進士不讀書明經不根義詬病君子儒于今作文弊¶
禮部右詞賦諸生竊科第從道不違人追趍斯近利¶
李生何為者力學務遜志羞耻事章句&KR0055;湛刺經藝¶
常惟　天子貴無大明堂位邈焉三代風尠矣百世¶
繼去聖日逾逺攻端非共致公玉既妄圗戴徳亦&KR1230;¶
記漢唐盛容典規畫不足示其間區區者何暇盛徳¶
事確論無甚髙闊講寖而墜披文㑹今古援筆攷同¶
異靣&KR0020;本周官纎悉探吕氏俛拾林甫長仰擿康成¶
盭昭發老生矇㝠符作者意聖期接千統縟禮恢萬¶
祀無文既巳秩同節此云備寧當総章法未擥雲㙜¶
<pb:KR4d0042_SBCK_006-3a>¶
議廢興有時合聡明自民視成厦繄衆材致理豈一¶
士南闕朝奏書中朝夕鳴佩行矣無自遺日中今可¶
熭¶
　　　祖學士詩¶
　　　　奉和泰伯送春絶句繕寫&KR0009;呈幸垂笑覽¶
　　　　　范陽祖　無擇　上¶
憶昨相逢甲午年與君同賦送春篇等閑又見春風¶
老更捧新吟一惘然¶
萬樹紅芳落漸稀浮榮䏻得幾多時&KR0012;根未識陽和¶
力春去春來兩不知¶
<pb:KR4d0042_SBCK_006-3b>¶
　　　送春長句呈泰伯先生¶
晝日臨風把酒巵宜春㙜上送春歸巳看綠樹愔愔¶
静猶有殘花怗怗飛&KR0010;月任從随手過功名未必與¶
心違我縁客宦無常處後㑹如今亦恐稀¶
　　　無擇啓前日承泰伯先生寵示新詩三首謹¶
　　　依嚴韻奉和幸賜采覽¶
異鄕何處散幽懐賴得城中百尺臺還向天涯經&KR0010;¶
住那知春色為誰來雪消江上看梅發風暖衡陽有¶
鴈回强擬登髙&KR0147;賦詠再三愧乏楚人才¶
　　　　右宜春臺¶
<pb:KR4d0042_SBCK_006-4a>¶
晴煙羃歴澹湖光&KR0020;勝居然占一方拂水萬絲楊柳¶
弱&KR0029;風千盖芰荷香縱逰閑汎蘭舟穏半醉狂眠石¶
席凉公退毎來須度日却疑身出利名鄕¶
　　　　右東湖¶
九十日春今日盡送春何况我偏知後期只在經殘¶
臘重探梅開雪裏枝¶
　　　　右送春¶
　　　&KR0009;李先生　黄先生晞¶
乆不見泰伯中心頻損和近聞束書卷更卜好山阿¶
學古成儒癖敦風蕩俗訛周公法巳矣原憲事如何¶
<pb:KR4d0042_SBCK_006-4b>¶
母老禄未及身閑&KR0066;不皤新文海裔播舊業釣竿拖¶
寗戚歌寧發麻姑傁屢過時人一握小吾道片雲多¶
友弟俱㳺宦池樊自樜莎聞猿詩興逸㪣戸酒徒羅¶
鄕里名光也朝廷禮後麽年來魚信至怪我客蹉跎¶
　　　麻姑山一首贈陳仲父賢良兼¶
　　　泰伯先生　黄寺丞通¶
麻姑山直斗牛角形勝擁斷東南隅五百年來畜英¶
氣特爲吾宋生真儒李姓覯名泰伯字風骨古秀飄¶
髯鬚其人於世少似者無乃稷契荀孟徒自傷出處¶
苦竒剥不得寸禄遮妻孥歸來築室郡北郭反&KR0028;唯¶
<pb:KR4d0042_SBCK_006-5a>¶
作文字娱先生之門足髙第中間仲父有輩無曽繼¶
先生列科舉簡編滿載三十車先生不遇子亦退髙¶
文懿行夸江湖麻源谷口田數頃&KR0010;計取足無嬴餘¶
生涯俯就&KR0046;意决便棄城邑廬郊墟上有慈親享甘¶
㫖下有子弟森庭除平生胷臆渺溟㴾惟學虞卿窮¶
著書平生志氣薄雲漢惟學子陵閑釣魚毎當春秋¶
社時&KR0049;萬象瀟洒神仙居喦　野卉照几席溪風谷¶
靄清&KR0109;&KR0322;先生乗興或還往殺雞炊黍開尊壷共評¶
古今正經史不知口角清涎濡名教果有如是樂彦¶
輔之言誠豈誣蓮社竹谿詫髙逸究竟未免歸狂愚¶
<pb:KR4d0042_SBCK_006-5b>¶
争如仲父與泰伯相樂以道情愉愉文酒逢迎二十¶
載一日不見巳為踈松門大開俗不到水雲軒檻空¶
清虚仰愛二友嗟不與欲别仙墅猶踟蹰¶
　　　先生墓誌銘(并序)¶
　　　　　　　　　　　門人陳　次公　撰¶
有宋經明行脩道徳沈純用則任公卿尸教化而不¶
用以夫子之道教授學者門人陞録千有餘人有如¶
㳺夏者則其賢可知也巳文章髙於當世版而行之¶
凡數集毎為歌詩誌表未嘗以一字借人而人自求¶
而得之皆自言曰如此為父兄求而得之皆自言曰¶
<pb:KR4d0042_SBCK_006-6a>¶
父兄如此下筆多典故世莫及也天下皆曰泰伯先¶
生士大夫争識其面其為當世推伏也若此先生姓¶
李氏諱覯字泰伯南城人也其實如秋其受如海外¶
示發舒中以直正其於道也如天焉無不覆如地焉¶
無不載天地以萬物遂成為功先生以四海咸若為¶
功用則任公卿尸教化而不用以夫子之道教授學¶
者後之覽其遺書則如其所以然曽充茂才有富國¶
安民強兵三策易禮二論合五十首天下傳誦及退¶
居為周禮致太平論并序五十一首其敵天命又有¶
潜書慶暦民言&KR0009;范富孫公四書長江賦盖不忍夫¶
<pb:KR4d0042_SBCK_006-6b>¶
一世之傷而兩臂㡬廢常語其徒其畧曰大㢤孔子¶
吾何䏻稱焉顔淵曰仰之彌髙鑚之彌堅瞻之在前¶
忽焉在後仰之彌髙也則吾以爲極星考之正之舍¶
是則無四方矣鑚之彌堅也則吾以爲磐石據之依¶
之舍是則無安居矣瞻之在前忽焉在後也則吾以¶
爲&KR0017;神生之歛之舍是則無庶物矣他人之道借曰¶
善焉有之可也亡之可也夫子之道不可須&KR0369;去也¶
不聞之是無耳也不見之是無目也不言之是無口¶
也不學之不思之是無心無精&KR1065;也尚可以爲人乎¶
㢤吾於斯道夜而諷之矣晝而讀之矣髪斑斑而不¶
<pb:KR4d0042_SBCK_006-7a>¶
知其疲矣終沒吾世而巳矣其語如此衆驚而萃非¶
之先生之志益堅然則不非之不足以為泰伯先生¶
也先生燕申講觧嚴重慎宻弟子畏之有駴則對之¶
以状察無溢羙然後進之今為墓刻畏比神靈自祖¶
禰以往丘盖不言只於集中得子髙墓表曰南城縣¶
東北逺百里吾髙祖之父家焉先夫人墓誌曰先君¶
嘗學不應舉尤直信生平無所争不識州縣廷終以¶
不得意死又於官簿得曽祖諱某祖諱某父諱某母¶
鄭氏始娶陳氏再娶饒氏有男參魯三女長適陳汝¶
翼而卒先生之生也以已酉而卒也以已亥年五十¶
<pb:KR4d0042_SBCK_006-7b>¶
有一其卒仲秋其&KR0830;季冬實嘉祐四年祔先君之塋¶
在鳯凰山足夫南城載于西漢地理志唐属撫州臨¶
川　國朝别建軍曰建昌縣&KR0032;焉鳯凰山在縣西北¶
城背之塋在麓東松檟萬株山川如畫乃真宅也然¶
而其抱&KR0018;如此天之報之止如此其後焉有不逹者¶
乎嗚呼先生之名大顯世之顯人及有道之士莫不¶
知者下至農工&KR0018;販士女釋老盡䏻誦其文章¶
天子亦聞之乃以&KR0005;仕郎試太學助教就門官之末¶
年又召入太學&KR0003;書復以通州海門縣主簿禄之權¶
管幹太學非其好也逾年以吿歸歸逾月而卒臨終¶
<pb:KR4d0042_SBCK_006-8a>¶
無他言獨執次公手以明堂制圗為託又以為三禮¶
論未成為恨其孜孜為學者如此何㢤次公夙荷教¶
育過於強仕之年&KR0530;人既殞復何&KR0147;㢤泣而銘曰¶
　余侍先生得堯舜禹湯文武周公孔子之事甚詳¶
皆本書詩非諸子之緒言也於是浩歎魏晉之際¶
　莾卓之間惠慎之時聖人之道已大壊有由然及¶
　䆒荘生之言今世之仁人蒿目而憂世之患不仁¶
　之人决性命之情而饕富貴焉知曽史之不為桀¶
　跖之嚆矢曰儒者未嘗是之而余獨是之嗚呼天¶
　乎其意不在斯文乎何奪先生之速㢤何奪先生¶
<pb:KR4d0042_SBCK_006-8b>¶
　之速㢤¶
直講李先生外集卷第三終¶
