# -*- mode: mandoku-view; -*-
#+TITLE: 直講李先生文集
#+DATE: 2015-09-11 09:04:11.661954
#+PROPERTY: ID KR4d0042
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB04n0464-010直講李先生文集直講李先生年譜-卷第二....
<pb:KR4d0042_SBCK_010-1a>¶
直講李先生文集卷之二十¶
　潜書　廣潜書　野記¶
　　　　　　　　　　　　後學南城左賛編輯¶
　　　　　　　　　　　　後學廣昌何喬新校正¶
　　　潜書十五篇(并序)¶
　泰伯閑居有書十五篇憤弔世故警憲邦國遐探¶
　切喻辭不柔伏噫道未行速謗何也姑待知者而¶
　出之乎乃命曰潜書¶
吾民之饑不耕乎曰天下無廢田吾民之寒不&KR0094;乎¶
曰柔桑滿野女手盡之然則如之何其饑且寒也曰¶
<pb:KR4d0042_SBCK_010-1b>¶
耕不免饑&KR0094;不得衣不耕不&KR0094;其利自至耕不免饑¶
土非其有也&KR0094;不得衣口腹奪之也鉏耰未乾喉不¶
甘矣新&KR0093;出益膚不縫矣鉅産宿財之家榖陳而帛¶
腐傭饑之男婢寒之女所售弗過升斗尺寸嗚呼吾¶
乃今知井地之法生民之權衡乎井地立則田均田¶
均則耕者得食食足則&KR0094;者得衣不耕不&KR0094;不饑寒¶
者希矣¶
浮屠以不殺爲道水飲而&KR0188;食舉世稱其仁夫雞豚¶
狗彘待人而後生者也食人之粟以滋其種&KR0011;一日¶
無人則饑而死然而天下之民&KR0001;以不愛其資豢而¶
<pb:KR4d0042_SBCK_010-2a>¶
耕不免饑&KR0094;不得衣不耕不&KR0094;其利自至耕不免饑¶
土非其有也&KR0094;不得衣口腹奪之也鉏耰未乾喉不¶
甘矣新&KR0093;出益膚不縫矣鉅産宿財之家榖陳而帛¶
腐傭饑之男婢寒之女所售弗過升斗尺寸嗚呼吾¶
乃今知井地之法生民之權衡乎井地立則田均田¶
均則耕者得食食足則&KR0094;者得衣不耕不&KR0094;不饑寒¶
者希矣¶
浮屠以不殺爲道水飲而&KR0188;食舉世稱其仁夫雞豚¶
狗彘待人而後生者也食人之粟以滋其種&KR0011;一日¶
無人則饑而死然而天下之民&KR0001;以不愛其資豢而¶
<pb:KR4d0042_SBCK_010-2b>¶
畜之者用扵其家故也神靈之祭賔客之奉扵是乎¶
取之今且使民無揺手扵其間則何待而粒之㢤吾¶
見其無遺種矣抑&KR0005;不殺其身而務絶其&KR0011;乎仁者¶
不為也抑&KR0005;奪人之食以飽無用之禽乎仁者不為¶
也嗚呼浮屠之仁歟止扵是而巳矣¶
善卜筮者&KR0014;告人以禍福不&KR0014;使禍福必至扵人喜¶
福而怠脩則轉而之禍怛禍而思戒則易而為福若¶
是則&KR0027;筴皆妄言故歌大寧者無驗扵昏主恤危亡¶
者常失扵明后善言天下者言其有以治亂不言其¶
必治亂¶
<pb:KR4d0042_SBCK_010-3a>¶
夣者之在寝也居其傍者無異見耳目鼻口手足率¶
故形也䰟之&KR0001;逰則或羽而仙或&KR0227;而朝或宫室輿¶
馬女婦奏舞興乎其前忽富驟榮樂無有極及其覺¶
也撫其躬亡毛髪之得於是始知其妄而笑此無他¶
獨其心之溺焉耳苟合以希聲盗&KR0020;以驕人齧利以¶
封巳赼趄笑呵晨作暮巳從而視之犬言&KR0510;&KR0322;未始¶
有變而其人且囂然自謂賢智顯大莫與爲對嗚呼¶
&KR0005;幸而覺邪抑&KR0005;㝠㝠没没遂至扵死邪如其覺也¶
當自笑之矣¶
左右奉飬&KR0013;服教戒子非尊扵母也勉征繕聴誅殺¶
<pb:KR4d0042_SBCK_010-3b>¶
民非貴扵君也母以有子而尊君以有民而貴無子¶
無民母出君㓕人之於其配成之以厚禮無子而出¶
之者不以宗廟之重私一女也天之扵立君命之以¶
符瑞無民而㓕之者不以天下之大私一人也然則¶
恃母之尊而不&KR0014;養子家之逐妻也&KR0029;君之貴而不¶
&KR0014;愛民國之䘮王也苟得其心少康一旅為有民苟¶
失其心商王億兆無民矣是故聖人簡役而輕賦喜¶
徳而憚刑¶
名位不立貴賤不分天下其何如曰亂而巳矣名位¶
旣立貴賤既分天下其何如曰亂而巳矣敢問何謂¶
<pb:KR4d0042_SBCK_010-4a>¶
也曰無名之亂統不一也有名之亂欲而争之也古¶
人有言曰萬乗之國弑其君者必千乗之家千乗之¶
國弑其君者必百乗之家貴令而驕賤承而辱&KR0014;無¶
覦心者㡬希矣是故君子位髙而徳脩外榮而中懼¶
恭儉以下人恩澤以結物為是戒也夫¶
天之制兵革其有意乎見其末者曰為一人威天下¶
明其本者曰為天下威一人生民病傷四海&KR0072;呌湯¶
武之為臣不得以其斧鉞私扵桀紂是以庸君中材¶
抽手入袖不敢加禍扵無辜之草木噫後之人其可¶
以放蕩之徳席其上㢤¶
<pb:KR4d0042_SBCK_010-4b>¶
虎豹之性喜噬人者也去其爪牙則可使為羊豕擾¶
而畜之無害矣貪暴不順小人之常心唯其逸才者¶
可以逞其惡扵天下莾&KR0434;卓弑是皆有過人之才故¶
䏻梏同列之手使之無動才乎才有徳以為功無徳¶
以為亂官乎人者宜如何聞之曰無徳而才猶資盜¶
以兵¶
周之制其仁矣乎八家九頃以足其食五畒樹桑以¶
為其衣媒氏以時其婚姻庠塾以賢其子弟疾瘍有¶
醫賣儥有平管㣲司&KR0046;王心察察嗚呼秦漢之國亦¶
嘗有意扵是乎乃知古之天下君養民也後之天下¶
<pb:KR4d0042_SBCK_010-5a>¶
民自養也奈何以惡政惡吏困自養之民㦲¶
事親以孝事君以禮聖人以是師天下也佛之法曰¶
必絶而親去而君剔髪而胡衣&KR0162;生以事我其&KR0023;福¶
不知&KR0001;盡此獨何歟受親之體而不養扵其側食君¶
之田而無一拜之謁家有叛子而族人愛之邦有傲民¶
而吏不肯誅以佛之主其上也紂為諸侯逋逃主而¶
諸侯伐之佛為天子逋逃主而天子未嘗怒哀㢤¶
有吏扵人上者曰爾無為孽且伏大刑雖婦人幼子¶
咸信而懼矣若曰多賄予罪大不問則天子必降誅¶
時人&KR0005;指而唾今浮屠之言曰人死則為&KR0017;善有羙¶
<pb:KR4d0042_SBCK_010-5b>¶
報惡有無極苦其扵訓愚盖少附扵理若繼之曰侈¶
我字嚴我像衣食我徒雖弑君父亡&KR0001;恤而王公大¶
人反朋而和之何也¶
犬之無事時叱則走遺骨則争及其噬人也臨之以¶
箠而弗抑投之以食而弗顧愛其家不敢愛其身也¶
受天子禄守天子土械姦民劾惰吏而致之法上官¶
一言臣室一金則觧而出之不待旦晞&KR0020;而懼懐賂¶
而喜妥首摇尾良犬之耻¶
天之疾惡也常有以&KR0135;之失徳之君民不若是之困¶
也亡不若是之速也以有天爲之助焉政毀扵下氣¶
<pb:KR4d0042_SBCK_010-6a>¶
變扵上君取其一天取其十賦人未空其帑而水旱¶
之酷巳奪其稼矣刑人未潰其膚而癘疫之行巳殘¶
其命矣是以夫婦愁痛宼賊&KR0060;發惡之一毫怨丘山¶
矣此豈天之不仁歟疾其惡幸其死謂民不困則亡¶
不速故也嗚呼爲人上者無爲天之&KR0001;助戒㢤¶
襁褓者智乎&KR0227;衣者智乎謂襁褓智而&KR0227;衣懵則&KR0391;¶
&KR0023;必笑子之在母也違而出閫則啼呼不安指其父¶
則嘻笑而歸之其心未始不在父與母也巋然而角¶
泠然而語其智益多其孝益不足釋哺乳而逐醉飽¶
背庭闈而謟妻妾則是智者孝之賊歟昔以見養而¶
<pb:KR4d0042_SBCK_010-6b>¶
從親今以自養而忽之病尫聾瞽未嘗去膝下智者¶
果孝之賊矣噫先王之任智也亦如是乎故壮齒慙¶
於嬰兒賢母不願生才子¶
孔子之言滿天地孔子之道未嘗行簠簋牲幣廟以¶
王禮食(祥/吏)其死不食其生師其言不師其道故得其¶
言者為富貴得其道者為餓夫悲夫¶
　　　廣潛書十五篇(并序)¶
　嵗辛未泰伯以潜名書後七年覉栖山巖即而廣¶
　之復為十五篇心愈苦言愈多嗚呼其亦見險而¶
　不&KR0014;止者乎¶
<pb:KR4d0042_SBCK_010-7a>¶
聖人以道疆(其/兩)人乎奚其言之峻也曰否人斯有之¶
也人有之而不自憙跳而逐諸物放蕩以溺死聖人¶
因其有而品節之使之堅守而弗去不然則聖人違¶
天而病人其何徳之有焉舉天下之事無若聖人之¶
道之易行也無若聖人之徒之安以榮也親我所愛¶
也而孝存焉長我所畏也而悌著焉夫婦莫不欲和¶
也而義生焉男女莫不欲别也而禮成焉敎子養孫¶
飲觴食豆以善鄉黨僚友心平而體胖内明而外治¶
憂患以除耻辱以逺推之國放之天下莫之&KR0014;逆也¶
巳孰若是蕩蕩者乎拾小而遺大瞭利而眊害神罷¶
<pb:KR4d0042_SBCK_010-7b>¶
於詐筋絶扵争日之樂而月之憂慶未徹席而弔位¶
焉吁我有之誠易行也而安榮繼之屈已以從物盖¶
難&KR0014;也而憂辱終之然猶世俗輕去此而適彼是不¶
忍再精思而咻之者衆也¶
受命扵天乎受命扵人乎受命於天性善是也受命¶
扵人從俗是也背國而從偽者謂之叛其得罪死背¶
天而從人者始雖得志天其不討乎¶
人誰無過與孔門髙弟自宰我子貢冉有季路或不¶
免扵譏今兹雖有罪庶可以辭乎曰大圭嘗玷不害¶
其為寳也若碔砆甚粹宻焉猶為石也石而缺斯棄¶
<pb:KR4d0042_SBCK_010-8a>¶
之矣賢者之責也俻故小過孔子譏之今兹之所謂¶
是者折諸賢門猶有罪也今兹之&KR0001;謂罪者刑戮而¶
未施刀鋸焉奚竊議扵彼㢤¶
易曰閑有家悔亡家之不閑未始&KR0014;無悔也彼莫不¶
惡其家之亂也而罔念所以啓之者妾婢寡則無怨¶
女婚姻時則無曠夫怨女曠夫亂由是出也欲戕扵¶
性女什扵士閨門之内不見徳而見色吁己則為之¶
而謂人巳乎¶
浮屠法其有功扵兹乎何也曰天生民而胙之&KR0373;畒¶
其庳則手扵工足扵商為有益扵人而後食其報不¶
<pb:KR4d0042_SBCK_010-8b>¶
然父母不得私其子放諸餓莩而巳矣今夫閒民童¶
其首而衣之緇&KR0001;之飽煗而安肆是有功扵惰也古¶
之敎者曰天道福善禍滛今夫大猾隂賊恤其謫之¶
及乃羙僧飯大佛屋謂之懴悔因施施無復色憂是¶
有功扵惡也宮室之度非財不侈巨木丹碧庶人鮮或¶
用滛巧無&KR0001;彈其繩惟宅浮屠無藝不憚窮山裂石¶
必致之滛巧日富焉是有功扵末作且寵竒貨也苟¶
去浮屠氏是使惰者苦惡者懼末作窮竒貨賤是天¶
下不可一日而無浮屠也宜乎其排之而不見聴也¶
嘗學斷獄乎吾爲子舉其要坐獄而問之曰功爾言¶
<pb:KR4d0042_SBCK_010-9a>¶
之罪爾言之從而詰之曰功信矣而罪如此其大也¶
尺寸之功不足以贖也是其人雖欲不服何辭㢤若¶
功不及齒牙而惟罪是詰雖滔天其人&KR0005;曰我有功¶
而弗問而專咎予欲其無辭難矣昔之排浮屠者盖¶
猶有過徒非其非而弗及其是雖柳宗元尚不聴退¶
之况其庳者乎胡不窮之曰爾之道以慈悲普濟率¶
民講報應以威之使不敢放於惡其大者則曰見性¶
也吁亦是矣雖然爾之慈悲普濟而不以禮節之六¶
畜蠢動壹意是不知父子之可親而他人之可䟽也¶
親䟽不别是夷狄也爾之報應而不以信守之一財¶
<pb:KR4d0042_SBCK_010-9b>¶
媚佛則反禍為福是招權鬻獄汙吏事也爾之見性¶
而不漸諸訓典左右如其真是赤子不得成人也見¶
丹而丹見素而素不肯一御其心而之他率斯道則¶
上不得正其下下不得忠其上絶其維而逸之野鹿¶
焉疾子䘮心焉孰謂天下國家也以是窮之而弗聴¶
者是偶人也與偶人語尚何取其聴㢤¶
孟子有言曰男女居室人之大倫也雖聖人未之有¶
異而浮屠何其介㢤彼此盡䏻泊然以循其法者也¶
惟人之愚父母徒惑其富厚安閑&KR0162;孺子而奴之厥¶
初未有知也既長而悔盍㱕乎無業以衣食也不得¶
<pb:KR4d0042_SBCK_010-10a>¶
巳而終焉其心豈異人㢤是鍾梵不足以樂怨曠奈¶
何其欲隂陽之和也¶
為禮不為財先王以是鑿人耳目中下之世人不知¶
禮而利之圖雖在埶或可以貨取故&KR0349;&KR0349;者舉疑其¶
上浮屠氏睨其機也又使之疑天地夫古之事上下¶
神祗也惟天子二王周公後諸侯雖大國弗敢及因¶
吉土而壇牛必在滌三月然後用齊明盛服惴惴唯¶
恐其不稱也今浮屠埽民家而召之且賛之謁佛&KR0030;¶
坐誦累譯之言謂之加持吁孰謂天地之大而為一¶
飲食若臣僕然乎盖疑之者漸也¶
<pb:KR4d0042_SBCK_010-10b>¶
善賊者必搏人之親愛而質之攻之則并殺縱之則¶
幸而生孰忍以其貨故而血&KR0001;愛也善&KR0141;者必誘時¶
之貴仕而質之飾情以為㢘借力以為勤一釣而得¶
舉則&KR0018;其埶而馳攻之則連坐縱之則幸而免孰敢¶
以其民故而病貴臣也舉一人而刳剔億萬人其罪¶
在此不在彼也戒之戒之無為賊子&KR0001;質¶
後之俗何其粲粲乎相高以富相矜以侈吾財之&KR0001;¶
可貿易雖國寳必用之財之不給帷帟粧櫛之不逮¶
人則妻妾詬其無&KR0014;女子羞泣不肯升車以嫁故民¶
刑扵争吏禽扵貪豈曰不愛身耻其不若人也正其¶
<pb:KR4d0042_SBCK_010-11a>¶
禮謹其禁拔其僣本而域之扵三代畜財千萬朽貫¶
而無&KR0001;施設或㡬乎其㢘且讓也¶
婦人從人者也&KR0025;之斯尊之矣卑其夫未有&KR0014;從命¶
也夫弱於外婦强扵内下上其心而莫之制何&KR0001;弗¶
及㢤舉天下而漸其風亂矣王化之存者㡬何是故¶
婦人扵夫家不可不使之盡禮也必待其敵而後禮¶
焉則周之女前嫁商而後嫁秦乎往者不可追來者¶
不可期是無地而致婦道也然則何彼穠矣之詩斯¶
妄言乎¶
仁義&KR0154;居乎䘮禮仁義之盡也今也求諸篇盖彬彬¶
<pb:KR4d0042_SBCK_010-11b>¶
焉而士大夫諱讀職敎化者不以是病也遇哀而哀¶
哀忘則巳賢者無以節不肖者不勉焉吁㣲三尺法¶
㡬何其不錦衣而舞柩也法禁怯而不禁豪禮則左¶
右而勝焉知禮而違曰吾&KR0014;不自愧乎知禁而犯曰¶
誰敢言我雖然士大夫未見其尊親也夫燕雀必有¶
啁噍之頃焉哀而不以禮是以燕雀送其親也¶
周之季樂敗矣而夷音&KR0434;之流連遂至于今彼邪人¶
者猶以為歉也又取而歌其&KR0075;辭音之動人也多矣¶
而其言及牀第焉中材兒曹狂舞怨泣之弗暇人道¶
扵是愈無别矣忍人㢤吾民何罪而以是蠱也吁仲¶
<pb:KR4d0042_SBCK_010-12a>¶
尼弗復司宼矣是螻蟻不得飲血扵兩觀也¶
法言曰大人之學為道也小人之學為利也吾甞策¶
之矣為道乎實不待率也為利乎以利輔道斯嚮道¶
矣誘之嚮道漢事然也察州郡辟公府(句)小吏賤人¶
或勉為善也誘之違道近事然也不求其徳而試其¶
言冠緌之下或屠販之器也吁今之立乎道義之門¶
者間人足音盖欣欣矣¶
善之夲在教敎之本在師師者&KR0001;以制民命其可以¶
非其人㢤古者家有塾黨有庠術有序國有學為民¶
立師也學校廢師不命于上而學者自擇焉識不至¶
<pb:KR4d0042_SBCK_010-12b>¶
擇不精是&KR0014;言之&KR0011;莫不可師也然則父儒而子墨¶
朝華而暮戎不足恠矣嗚呼君子如欲化民成俗其¶
照之末光乎¶
　　　野記二篇(并序)¶
　予居東郊外耳目&KR0001;得有可以為世戒者作野記¶
　二篇¶
里之氓有慕都邑之侈者以其畜牛易人之乗馬既¶
數嵗矣土田之&KR0254;舎牛而不&KR0023;倉廪菽粟耗于馬腹¶
饑餓且不救而馬之&KR0014;卒無益扵甑釡噫今之絶故¶
賤而友新&KR0020;忽講習而嚮奔走有不病其田而空其¶
<pb:KR4d0042_SBCK_010-13a>¶
菽粟者乎¶
春陽既作草之百名生扵穹陵扵絶澤扵不迹之地¶
霧雨&KR0001;盥風氣&KR0001;弄苗堅蔓驕生理自若舎是而入¶
田畒者則根與稻争潤葉與粟&KR1118;暖角長等碧疑過¶
者之目農人之父病其為稼害也掘而去之不遺種¶
火變水腐狼藉道側願為糞土蕪弗可得矣噫安爾¶
&KR0011;計爾材不自齒扵嘉榖則奚禍之來¶
直講李先生文集卷之二十終¶
<pb:KR4d0042_SBCK_010-13b>¶
直講李先生文集卷之二十一¶
　　　慶暦民言三十篇(并序)¶
　慶暦三年屏居里中自念生而宦學其秉心也勞¶
　其慮事也多既不克進且為編戸以死終無一言¶
　其何補扵世記曰上酌民言則下天上施故為慶¶
　暦民言凡三十篇¶
　　開諱備亂　審姦　防蔽　效實慮永¶
　　謹聴　辯儒　廣意　損欲　本仁　慎令¶
　　考&KR0014;止幸　裁舉　精課　懋節　崇衞¶
　　省盗　釋禁　南畧　敵患　柬士　儲&KR0005;¶
<pb:KR4d0042_SBCK_010-14a>¶
　　逺私正局　厚農　復教　孝原　天諭¶
　　　開諱¶
身莫不惡死而未嘗有不死國莫不惡亡而未嘗有¶
不亡等死耳殤不若彭之夀等亡耳秦不若周之世¶
壽雖髙而㱕之死世雖永而㱕之亡然而以死亡為¶
諱者是不智也聞死而愠則醫不敢斥其疾言亡而¶
怒則臣不敢争其失疾不治則死或非命失不改則¶
亡或非數是諱死而速死諱亡而速亡智者果如是¶
㢤故古者天子即位卿授之策曰慶者在堂弔者在¶
閭誡亳社忌子卯惴惴唯恐如桀紂也鄙諺有之厲¶
<pb:KR4d0042_SBCK_010-14b>¶
人憐王謂絞纓射股擢筋餓死甚扵腫胞之疾嗚呼¶
君人者得聞此言也則寝不瞑食不㫖尚何從欲之¶
有乎¶
　　　備亂¶
治之民思亂亂之民思治何也生無事之時身安而¶
意侈刑弛矣急之則驚歛輕矣加之則怨力未嘗鬭¶
自謂勇心未嘗謀自謂智知兵之利而未見兵之害¶
小不得意則欲翼而飛矣故曰治之民思亂也處多¶
難之世城者不肆野者不稼彊者僵扵戰弱者斃扵¶
餓父母妻子刼束屠膾然後見兵之害而不&KR0023;兵之¶
<pb:KR4d0042_SBCK_010-15a>¶
利幸而有主則&KR0005;雨其槁矣故曰亂之民思治也思¶
治矣雖中才可得其歡思亂矣非聖人不&KR0014;弭其漸¶
大禹之戒曰予臨兆民懔乎若朽索之馭六馬故智¶
者慮亂扵治愚者謂治不復亂悲㢤¶
　　　審姦¶
盗之未泄也日與之接而不知其盗姦之未露也日¶
與之居而不知其姦衣纓言動與人同而盗姦在其¶
心知之固未易也及夫&KR0141;出械見刑殺扵市而衆人¶
皆知其盗謀行亂作國家敝敗而後世皆知其姦知¶
其盗非衆之智由獄吏之讞也知其姦非後之賢由¶
<pb:KR4d0042_SBCK_010-15b>¶
史臣之筆也觀書者睹曩時之禍皆&KR0015;其不知姦矣¶
而不曰我之姦者亦待史筆而後知也漢元帝謂幽¶
厲任巧佞自以石顯愈扵彼故京房曰臣恐後之視¶
今如今之視前嗚呼安得敢言如房者乎¶
　　　防蔽¶
人主不知亂作者左右蔽之也彼豈不愛扵君幸其¶
㓕亡耶盖懼誅耳平居以佞邪席其身飬君之欲迎¶
君之非君有問焉必曰安扵泰山也然而亂且起國¶
且危是昔者欺吾君也君一怒焉則死不待頃扵是¶
纊君之耳不使聞危亂姑緩吾死何暇慮長乆也陳¶
<pb:KR4d0042_SBCK_010-16a>¶
後主之沈客卿隋煬帝之虞世基&KR0020;敺之然&KR0154;足恠¶
也故邪臣非不愛其君不得其事君之道也昏主非¶
不愛其國不得其守國之術也不得事君之道者始¶
不正也不得守國之術者終不明也若曰臣之愛君¶
而終用之不照之以明則雖欲孝宗廟其如宗廟何¶
　　　效實¶
官名也事實也有名而無實天下之大患也上弛而¶
下偷文書具口舌給而信其行事是見駑稱&KR0185;而不¶
考之千里也國不一官官不一事何從而得其實盍¶
責之主者乎縣焉何實責之郡郡焉何實責之諸道¶
<pb:KR4d0042_SBCK_010-16b>¶
諸道外也群司内也内外之實責之宰相宰相之實¶
上觀之天而下察之人乎上觀之天隂陽調乎下察¶
之人國富乎兵强乎百姓康樂乎四夷協服乎此不¶
待下席而灼見矣責有&KR0001;在罪有&KR0001;當故曰四郊多¶
壘卿大夫之辱地廣大荒而不治亦士之辱如是人¶
人莫敢不自盡昔唐徳宗不知盧&KR0142;姦邪盖不思其¶
實矣去四海之廣而投諸奉天非姦非邪誰使然也¶
彼誠有&KR0001;合合則信信則惑惑則非是而是非矣嗚¶
呼君人者其亦慎其合乎¶
　　　慮永¶
<pb:KR4d0042_SBCK_010-17a>¶
亡國之君不皆惡非桀非紂則&KR0001;由漸矣漸者何也¶
基禍扵彼而受禍扵此也天下之&KR0020;一往而不反若¶
决河堤使東流也基禍之主外乆安而内自賢道失¶
扵心而弗思權移扵人而弗寤然祖徳或未沒民心¶
或未觧故有幸而免也受禍之主乗亂得位名雖為¶
帝治不在巳囚拘旒纊之下弗&KR0023;忠義之助故不幸¶
而及也漢獻帝唐昭宗其何罪歟故明者舍近而謀¶
逺無謂未足患&KR0005;為子孫患彼具臣者&KR0009;位如邸&KR0213;¶
幸當其時無事不暇念身後也人主為萬世計不可¶
溺苟且之議禍不在身而在子孫既足動其心矣而¶
<pb:KR4d0042_SBCK_010-17b>¶
况倉卒之可虞㢤¶
　　　謹聴¶
䜛者沮善者也諌者抑惡者也名之諌者皆知好焉¶
名之䜛者皆知惡焉然而人主不免扵信䜛者䜛似¶
乎諌也愎諌者諌似乎䜛也君曰可用臣曰不可用¶
不可之辭同而情則異矣用君子而小人沮之是為¶
䜛用小人而君子抑之則為諌君子小人之心忽怳¶
而不可見是䜛諌&KR0001;以亂也好諫而不慎則姦臣進¶
惡䜛而不察則正人退世有信䜛則衆非之矣愎諌¶
則衆笑之矣彼非狂易病惑豈不知諫之利而䜛之¶
<pb:KR4d0042_SBCK_010-18a>¶
害顧謂之諫者非諌謂之䜛者非䜛也太申曰有言¶
逆于汝心必求諸道有言遜于汝志必求諸非道䜛¶
與諌皆逆心之物姑以道求之而巳不如是則貝錦¶
之文或起扵青蒲之上而刳肝&KR0267;血未必不疑其間¶
我也嗚呼艱㢤¶
　　　辨儒¶
儒者&KR0028;治亂乎曰然用則治不用則亂乎曰非也用¶
儒而治者有之矣用儒而亂者有之矣故儒得其人¶
則為福不得其人則為賊以小人之質而被聖賢之¶
文如虎斯翼固攫人扵都市耳夫古之事多矣或同¶
<pb:KR4d0042_SBCK_010-18b>¶
而異各有為(去/聲)也小人用之則稱其一而隱其二以¶
罔上而行私矣飾灾異則曰堯水湯旱而不曰宋景¶
退熒惑觧多壘則曰獫狁至太原而不曰守在四夷¶
欲擅其&KR0096;則曰舜徳無為而不曰明目逹聡治不如¶
古則曰帝王不相沿襲而不曰一變至道此&KR0011;如物¶
恠變化不可勝窮故助王鳯者數稱燕王盖主以疑¶
上心避諱吕霍而弗肯稱也嗚呼用儒至此是秦之¶
湯火有不妄也¶
　　　廣意¶
人感隂陽氣以生陽主動隂主静動則為謀為慮為¶
<pb:KR4d0042_SBCK_010-19a>¶
决斷為事業静則為&KR0520;惰為因仍為逸樂動勝静則¶
昭静勝動則聾理必然也升髙居廣出外行逺明視¶
逹聴博覽詳問親賢臨衆講禮播樂如是者宜扵陽¶
陽得其宜則勝隂&KR0055;宮重闈時坐數卧治容巧笑厚¶
酒邪聲俳戯伎巧&KR0003;媚譛愬如是者宜扵隂隂得其¶
宜則勝陽是故君子朝聴政晝訪問夕脩令而夜乃¶
安身非九女當御不得進鄭聲佞人舉放逺之懼隂¶
之勝陽也五載一廵守至于四嶽毎嵗祀天九祭地¶
二明堂聴朔十有二孟春耕藉四仲教戰皆在國之¶
外廟則有四時十二月之享社則有春秋祈報學則¶
<pb:KR4d0042_SBCK_010-19b>¶
有合樂飬老之禮皆天子躬親之外朝則有三詢三¶
刺大廷則謀及庶人欲陽之勝隂也夫心官扵耳目¶
耳目狹而心廣者未之有也耳目有得則感於心感¶
則思思則無&KR0001;不盡矣人臣飾其辨以誣上一降席¶
則指爲過舉是背經違古而閉其君之思也¶
　　　損欲¶
形同則性同性同則情同聖人之形與衆同而性情¶
豈有異㢤然則衆多欲而聖寡欲非寡欲也知其欲¶
之生禍也五覇莫盛扵齊桓公以内嬖亢夫人者六¶
竪刁以自宫愛易牙以蒸子幸終扵五公子争立死¶
<pb:KR4d0042_SBCK_010-20a>¶
六十七日而殯七雄莫大扵秦始皇以殿阿房塟驪¶
山終扵項籍燔其宫室牧兒燒其蔵椁禍生扵欲誠¶
足畏也如使欲而無禍尭舜固為之矣何自苦如是¶
彼多欲之君莫不自謂無禍恃四海之力矜一人之¶
智以天地未足為長乆而不知智力非禦禍之器也¶
聖人寡欲故&KR0014;得&KR0001;欲衆人多欲以&KR0001;欲奉他人耳¶
孟子曰昔者太王好色愛厥妃文王以民力為臺為¶
沼而民樂其有麋鹿魚鼈夫&KR0014;損上益下與百姓偕¶
樂其誰曰不可¶
　　　本仁¶
<pb:KR4d0042_SBCK_010-20b>¶
術扵仁者皆知愛人矣而或不得愛之&KR0003;彼仁者愛¶
善不愛惡愛衆不愛寡不愛惡恐其害善也不愛寡¶
恐其妨衆也如使愛惡而害善愛寡而妨衆則是仁¶
者天下之賊也安得聖賢之號㢤舜去四㓙而謚以¶
仁聖湯初征自葛放桀南巢而仲虺謂之寛仁武王¶
梟紂白旗而孟子曰以至仁伐不仁仁者固嘗殺矣¶
世俗之仁則諱刑而忌戮欲以全安罪人此釋之慈¶
悲墨之兼愛非吾聖人&KR0001;謂仁也夫守國在政行政¶
在人人不忠而亂乎政政亂則國&KR0005;從之而且以不¶
誅為仁是䡖國而重仁也故明主持法以信馭臣以威¶
<pb:KR4d0042_SBCK_010-21a>¶
信著則法行威克則臣懼法行臣懼而後治可圖也¶
　　　慎令¶
君出令而臣洱之何如曰下制其上也民從令而君¶
改之何如曰上欺其下也上欺下則民心惑下制上¶
則君權䡖民既惑則不聴君既䡖則不威上不威而¶
下不聴其漸亦足憂也夫為令之弊有四初不審終¶
不斷言者矜聞者争也洪範有大疑則謀及卿士庶¶
人卜筮彼作事不咨扵衆慮不待盡而輙行使人有¶
以詬病是初不審也日月之行則有冬有夏月之從¶
星則有風雨謂政治不可從民欲耳彼有沮之則不¶
<pb:KR4d0042_SBCK_010-21b>¶
計利害大小而遽改是終不斷也君陳以謀猷入告¶
而順之于外曰惟我后之徳彼議一事則夸以為功¶
使其黨間而疾之是言者矜也秦誓曰人之彦聖其心¶
好之不啻如自其口出彼聞人之功耻居其下雖善必¶
沮是聞者争也人主䏻知弊之&KR0001;在則可以行令矣¶
　　　考&KR0014;¶
言一也而&KR0001;由生者異或生扵心或生扵耳生扵心¶
者帥志而言言則必形扵事生扵耳者剽人之言施¶
之事則悖矣故上不好言則利不在言言者皆志也¶
上之好言則言可近利無志者亦言矣鈔古書畧今¶
<pb:KR4d0042_SBCK_010-22a>¶
文變白為素析一為二以希世願用一易其褐則言¶
且忘矣何有扵事而况偶句諧韻言非其言者豈足¶
問㦲嗚呼天下皆以言進未&KR0014;不以言取既取矣胡¶
不試之以事事讎扵言然後命以其官可也王制曰¶
論定然後官之試此職也任官然後爵之以&KR0014;而命¶
也如是則無曠官矣¶
　　　止幸¶
亂始扵恩怨始扵幸亂始扵恩進非其人也怨始扵¶
幸有望而弗&KR0023;也選舉&KR0001;以&KR0572;賢䏻而曰必多取則¶
不肖入之矣賢者寡用之可盡而不肖滿天下用一¶
<pb:KR4d0042_SBCK_010-22b>¶
不肖舍一不肖尚有怨矧用一不肖舍百不肖乎夫¶
萬物以&KR0011;動彼&KR0014;是我亦&KR0014;是用彼而舍我宜其怨¶
也器玉者純扵玉則碈知其賤不免扵用碈則山石¶
皆待沽矣有國者啓人之幸而欲人不怨人之類盡¶
官而後可也傳曰民之多幸國之不幸寵不肖以敗¶
其官不幸大矣而况怨且怒㢤¶
　　裁舉¶
唯善&KR0014;舉其類不善亦䏻舉其類以尭之聖而問諸¶
朝驩兠共工尚相歎羙矧郡縣之逺聡明&KR0001;不接邪¶
賢人在下位不使賢人舉之而必曰長吏長吏皆賢¶
<pb:KR4d0042_SBCK_010-23a>¶
邪彼不肖之相好亦若賢之扵賢不肖之惡賢固如¶
賢之惡不肖好同而惡異也不肖位乎上而望其進¶
賢難矣賢知賢不幸而非其屬又不得舉然則賢人¶
不遇豈天命㢤故責&KR0001;舉之賢不若責舉者之賢舉¶
者賢則&KR0001;舉賢舉者不肖則&KR0001;舉不肖一不肖逹而¶
舉十不肖十舉百百舉千如此則剥道成矣¶
直講李先生文集卷之二十一終¶
<pb:KR4d0042_SBCK_010-23b>¶
直講李先生文集卷之二十二¶
　　　精課¶
虞書三載考績三考黜陟幽明此百代常行之制也¶
有功者升有過者黜無功無過者職其舊如是可以¶
勸功而懲過世之考績則異扵此無功無過者升是¶
升不必功也有過者職其舊是過不至黜也功無益¶
而過無損懲勸安在㢤故妄庸人一出選部雖梏其¶
手雖鉗其口而尊爵自至此董生&KR0001;謂累日以取貴¶
積乆以致官㢘耻賢不䏍所以無辨也夫進人不問¶
其功而問其乆彼草木乆則長大可用人之材不&KR0014;¶
<pb:KR4d0042_SBCK_010-24a>¶
日夜生息亦巳明矣三嵗而進一官是三嵗而材一¶
變乎如此則牛馬走抑可以乆而用之矣¶
　　　懋節¶
使人以賞罰衆人之使人也使人以禮義聖人之使¶
人也賞罰外也可去可就禮義内也一中其心天地¶
四方無&KR0001;逃矣有賞罰而無禮義安則可非濟危之¶
具也誘之以賞利有厚扵賞者脅之以罰禍有大扵¶
罰者利厚於賞則去賞禍大於罰則就罰叛國之利¶
或厚於賞死戰之禍或大於罰有以動小人之心矣¶
學以禮行以義交㳺之讐尚復之况君乎杯酒失意¶
<pb:KR4d0042_SBCK_010-24b>¶
尚死之况國乎名焉吾賞耻焉吾罰意氣感發非有¶
令之者也世俗誠大壊矣學者為官不為道仕者為¶
身不為君見得其虎聞䘮(去/声)其䑕父子昆弟之詔告¶
妻妾之耳語非富非貴如舉其諱上之人又從而啓¶
之賞先於功而功不立罰䡖於過而過不改無事而¶
禄有事而賞位孺稚輿貨財而後行則是禄為我有¶
而事以賞傭也禮義既銷矣而賞罰且玩階之者其¶
誰乎孔子曰君子學道則愛人小人學道則易使信¶
矣嗚呼三代不可作安得六國之士而與歸乎¶
　　　崇衞¶
<pb:KR4d0042_SBCK_010-25a>¶
圖國在忠用忠在力濟力在權力者兵也食也權者¶
所以制兵食也忠而無力則忠非其忠力而無權則¶
力非其力忠非其忠死無益也力非其力令不從也¶
奨周室者豈特威文之忠齊&KR0051;之力也豈特齊晉之¶
力覇王之權也無力無權則䂊譲一劍徒自快耳天¶
下古之天下也而彊弱異謂秦曰彊者非也彼秦取¶
以彊而守以弱罷侯置守是也秦亡積千載而天下¶
之弱彌甚刺史郡守&KR0009;客于外兵非吾兵食非吾食¶
以服人者三尺法耳一旦當事則刑罰鞭朴非亂賊¶
&KR0001;畏也授首且不暇孰為勤王㢤義苟在焉胙之以¶
<pb:KR4d0042_SBCK_010-25b>¶
國何害苟為不義陳勝吴廣豈嘗據大權也¶
　　　省盗¶
盗不&KR0014;禍天下而召天下之禍彼殺人以求食人固¶
讐之安&KR0014;禍天下盗既多殺既極讎者弗䏻報而後¶
姦雄起焉盗者人之讎也而姦雄以誅盗為名是孝¶
子慈孫夫婦之相哭者望之不啻如濯&KR0044;因天下之¶
心收天下之權如此乃&KR0014;禍天下人主知盗而不憂¶
者以其舉錯非姦雄之刑也而不知姦雄不為盜故¶
防姦雄莫若除盗賊姦雄不得盜賊之資則不敢起¶
嗚呼殺人者人之賊而巳矣惡殺人者誠國之賊也¶
<pb:KR4d0042_SBCK_010-26a>¶
　　　釋禁¶
與衆同利則利良民不與衆同利則利㓙人㓙人&KR0285;¶
利盗之所由興也山海之貨職在商賈乆矣而曰屬¶
之吏屬之吏則衆不得錯手足法重矣而利亦重法¶
重則良民憚利重則㓙人入然而董之以法是敺其¶
為盗也彼㐫人者豈曰死可欲而生可惡㢤過在歆¶
諸利而謂不必死耳不幸而㡬扵死則莫若為盗為¶
盗又不必死也夫&KR0014;弛其禁逹其利則㐫得與良齒¶
胡為苟免扵兵刃間㢤¶
　　　南畧¶
<pb:KR4d0042_SBCK_010-26b>¶
南北離合繫天下盛衰漢之衰則離逮&KR0051;而合&KR0051;之¶
衰又離逮隋而合近者唐之衰又離逮¶
宋而合距長江之固因中原之擾擾則自救且不給¶
胡治扵彼㢤後雖有明王興彼業巳成彼守巳完非¶
數十百年不可取此前事之驗也北擾矣而南又離¶
離則米帛金錢之漕弗復&KR1587;淮而上如疾&KR0005;病而絶¶
之食耳此後事之憂也俗人皆以吴楚之兵弗如北¶
而不知姦雄謀事常伺天下之衰當其盛時尚可論¶
彊弱及其衰也雖曹公用兵弗&KR0014;與孫權争馬超韓¶
遂在&KR0028;西為後患故也然則如之何則可曰宿師樹¶
<pb:KR4d0042_SBCK_010-27a>¶
賢以扼其咽然後可也¶
　　　敵患¶
夷夏奚若曰&KR0001;謂夷者豈被髪衣皮之謂㢤&KR0001;謂夏¶
者豈衣冠裳履之謂㢤以徳刑政事為差耳徳勉刑¶
中政脩事舉雖夷曰夏可也反是則謂之夏可乎愚¶
儒之咤則曰彼夷我夏而不曰内自脩内自脩則徳¶
刑政事四者備當而後曰夏勝夷可矣是謂知彼知¶
巳百戰不殆彼欲虚吾國困吾民應之以儉則國可¶
富民可逸然猶不䏻是堕其術内也嗚呼夷夏非古¶
之夷夏也先為不可勝以待彼可勝善矣不然禍且¶
<pb:KR4d0042_SBCK_010-27b>¶
日至豈徒由余&KR0001;笑¶
　　　柬士¶
天下有攻守草昧之時攻天下者也繼體之君守天¶
下者也攻之兵雖怯而勇乗勝也守之兵雖勇而怯¶
未之試也不試巳然况敗歟夫戰在氣三皷而竭曹¶
劌所以克齊然而人不見勝唯敗是聞怯則宜也為¶
政者務兵多以彊國而不知其弱國兵多則不擇不¶
擇則大抵怯耳勇者尚怯况真怯㢤&KR0460;十怯以嚮一¶
勇敗不足疑言之者必曰某以若干敗於若干以為¶
彼太公孫子&KR0020;不可校後雖勇士固心醉矣非弱國¶
<pb:KR4d0042_SBCK_010-28a>¶
而何胡不芟其冗轉其資以厚敢死使以寡勝衆而¶
後氣可復庶乎彊國矣¶
　　　儲&KR0005;¶
死生存亡在&KR0005;&KR0005;之難也百夫長猶不可虚矧其上¶
者乎資舟扵旱資車扵水先事而求則詳以實驗也¶
事至而求則粗以言擇也用人者皆曰以&KR0014;不以行¶
彼閭巷細謹誠不足問豈大節之可違㢤孫子語&KR0005;¶
&KR0014;則曰智信仁勇嚴不信而任事則事反不仁而御¶
衆則衆殃如是而曰&KR0014;不必行可乎矧彼言者又非¶
&KR0014;也以言擇&KR0005;天下皆欲言婢兒庸保亦知誦書傳¶
<pb:KR4d0042_SBCK_010-28b>¶
學計策以自進進者多矣可盡用乎兵盖不祥之器¶
學者未得其千一而志意巳壮壮則思用不用則聚¶
而怨怨則無不為是有國者敎之叛也獨奈何¶
　　　逺私¶
&KR0051;侯以勃鞮用趙衰趙王以繆賢得藺相如皆奄人¶
也謂奄之賤而&KR0014;進賢何也曰賤故&KR0014;進賢貴則疾¶
之而巳矣古之奄給房闥使令盖甚賤賤則雖賢人¶
當國何害故進之後之奄為帝王耳目盖甚貴貴則¶
有威福玉食之罪婞然唯恐賢者之繩巳故疾之豈¶
古之奄才而後之奄不才勢不便耳使勃鞮&KR1230;賢復¶
<pb:KR4d0042_SBCK_010-29a>¶
生且不免為譛人夫非晉趙之時而垂&KR0051;趙之聴是¶
賢者弗可得而不肖售矣¶
　　　正局¶
周官内宰大夫士十有四人九嬪世婦妾御屬焉彼¶
天子后妃猶以大夫士治之矧羞服匪頒好用之式¶
而有不在有司者乎外自省寺重之以殿中六局&KR0001;¶
以奉乗輿者俻矣顧奪而歸諸奄何㢤有司奉法而¶
奄人阿意奉法則用節阿意則欲逞此利害甚明白¶
然而弗思者夫其殘民乎¶
　　　厚農¶
<pb:KR4d0042_SBCK_010-29b>¶
先王之馭民也節其&KR0001;為後王之馭民也極其&KR0001;為¶
夫惰之志在逸先王節之則不得逸農之業在勞先¶
王節之則不甚勞宅不毛者有里布田不耕者有屋¶
粟間民無職事者出夫家之征誰謂其逸㢤什一而¶
稅用其力嵗不過三日春耕則田畯饎焉秋歛則蜡¶
祭息焉誰謂其勞㢤王道消政出苟簡賦乎曰農役¶
乎曰農田有榖而桑有繭非敢愛也五兵之用百工¶
之材皆農無有而必責之是行商蓄家籍農之産&KR0338;¶
農之食矣彼惰㳺未始及扵政且開穴食之路以進¶
之逸者極其逸勞者極其勞勞而不貳者戅而巳矣¶
<pb:KR4d0042_SBCK_010-30a>¶
嗚呼使天下皆戅則可不幸而有心則群入扵惰欲¶
望九年之蓄難矣¶
　　　復敎¶
樂正以詩書禮樂造士王太子王子群后之太子卿¶
大夫元士之適子皆造焉&KR0003;者必曰為化民也為選¶
賢也而不曰愛諸臣之子保諸臣之家也人不教不¶
善不善則罪罪則烖其親墜其祀是身及家以不敎¶
壊也故明主推恩群臣必先敎學與其寵扵今孰若¶
無辱扵後不務敎而務官之以市井言未學而仕其¶
幸大矣智者慮之則為禍亦大彼不善之資而假之¶
<pb:KR4d0042_SBCK_010-30b>¶
位鮮不及也嗚呼官者上之&KR0001;䡖雖曠何損家者下¶
之&KR0001;重可不自為謀㢤齠齓腰印組鼓篋齒庠序勞¶
逸誠不同而禍福存焉耳¶
　　　孝原¶
禮職扵儒儒㣲而禮不宗故釋老奪之孝子念親必¶
歸于寺觀而宗廟不跡矣夫祭祀豈徒自盡其心以¶
交神明而巳盖有君臣父子夫婦親䟽長幼貴賤上¶
下爵賞政事之義是謂敎之本也彼寺觀何義㢤嗚¶
呼釋老不存則寺觀不屋非宗廟何適儒之彊則禮¶
可復雖釋老其若我何¶
<pb:KR4d0042_SBCK_010-31a>¶
　　　天諭¶
畏天者昌習天者亡何謂畏天髙宗成王是也何謂¶
習天元成是也人之情非&KR0001;常見而見之必懼懼必¶
思懼之情同而&KR0001;思不同明主思之以爲在徳徳&KR0113;¶
而灾異消然後愈知天之明而徳之益也闇主思之¶
以爲在數故任數而不&KR0113;徳徳不脩而禍未至然後¶
愈知天無心而數有定也惟天之仁又出灾異以申¶
勑之彼必曰前既無害此奚爲㢤亦數而巳矣灾異¶
愈多不懼愈甚耳習扵聞目習扵見心習扵思習之¶
乆則不聞不見不思焉耳然而上帝之怒不足獨當¶
<pb:KR4d0042_SBCK_010-31b>¶
下延衆庶上累廟社甚可痛也嗚呼人不可玩况天¶
乎天而可玩君命何足道㢤此&KR0012;臣正士&KR0001;以泣血¶
於地下也¶
直講李先生文集卷之二十二終¶
<pb:KR4d0042_SBCK_010-32a>¶
<pb:KR4d0042_SBCK_010-33a>¶
直講李先生文集卷之二十三¶
　記¶
　　　　　　　　　　　　後學南城左賛編輯¶
　　　　　　　　　　　　後學廣昌何喬新校正¶
　　　&KR0061;州學記¶
皇帝二十有三年制詔州縣立學惟時守令有哲有¶
愚有屈力單慮秪順徳意有假宫借師苟具文書或¶
連數城亡誦弦聲倡而不和教尼不行三十有二年¶
范陽祖君無擇知&KR0061;州始至進諸生知學官闕状大¶
懼人材放失儒效闊䟽亡以稱上㫖通判頴川陳君¶
<pb:KR4d0042_SBCK_010-33b>¶
侁聞而是之議以克合相舊夫子廟陿隘不足改為¶
廼謍治之東北隅厥土燥剛厥位靣陽厥材孔良瓦¶
甓黝堊丹漆舉以法故殿堂室房廡門各得其度百¶
爾器備並手偕作工善吏勤晨夜展力越明年成舍¶
菜且有日旴江李覯諗于衆曰惟四代之學攷諸經¶
可見巳秦以山西鏖六國欲帝萬世劉氏一呼而&KR0028;¶
門不守武夫徤&KR0005;賣降恐後何邪詩書之道廢人唯¶
見利而不聞義焉耳孝武乗豐富世祖出戎行昏孳¶
孳學術俗化之厚延于靈獻草茅危言者折首而不¶
悔功烈震主者聞命而釋兵群雄相視不敢去臣位¶
<pb:KR4d0042_SBCK_010-34a>¶
尚數十年教道之結人心如此今代遭聖神爾&KR0061;¶
得賢君俾爾由庠序踐古人之迹天下治則禪禮樂¶
以陶吾民一有不幸猶當伏大節爲臣死忠爲子死¶
孝使人有&KR0001;法且有&KR0001;賴是惟朝家教學之意若其¶
㺯筆以徼利逹而巳豈徒二三子之羞抑爲國者之¶
憂此年實至和甲午夏某月甲子記¶
　　　建昌知軍&KR0550;記¶
人得擇官乆矣天下唯股肱郡簡于帝念其餘在&KR0001;¶
欲夫食飽居安人情&KR0001;不免故分田之廣狹公膳之¶
有亡官舍之&KR0839;惡凡仕者鮮不以爲言建昌軍距行¶
<pb:KR4d0042_SBCK_010-34b>¶
在三千里浮汴淮江湖不㡬月不至吏巳禄縣官無¶
古圭田之比厨無子錢以勞賔客屋數十个盖偽李¶
氏時作其夀將百年度制卑陬尤不稱事是以當世¶
髙足之人聞之憮然莫肯為来有不幸而至者什不¶
一二過此則物故不容于它取自竄焉政以是尨民¶
以是創秋陽炙天井底或凌噫匪夷匪蠻匪海山瘴¶
蠱之地獨無富侈之資以奉俊良使永永来爲人父¶
母誠可歎巳今虞部張公其不幸而至者乎公本扵¶
質直而文無害嘗治四郡左官是&KR0022;惟思昔人必葺¶
之義廼更浮橋遷集賔亭作迴車院而本&KR0550;及焉&KR0550;¶
<pb:KR4d0042_SBCK_010-35a>¶
之築土方五丈架梁三十有五尺取材扵山因役扵¶
軍&KR0214;&KR0214;斯人不費不勞自春徂夏厥功以濟民不有¶
勞惟公之勞公不有利惟民之利有問焉者必告之¶
曰官舍羙矣則其去就之心宜稍異于昔&KR0001;謂民之¶
父母或數來其為利豈少㢤草茅生請書以見意慶¶
暦七年六月丁巳記¶
　　　建昌軍儀門記¶
觀古君臣之間近則禮為之厭逺則尊得以伸故畿¶
外諸侯門阿之制與天子凖宮隅城隅各下一等天¶
子五門諸侯有三門臺而道屏扵中為宗廟朝廷大¶
<pb:KR4d0042_SBCK_010-35b>¶
抵不甚異盖南靣之君分土而治不若是無以貴扵¶
一國民知其君之貴然後知王室之尊堂陸之言亦¶
此類也自罷侯置守于今㡬世弱權削威居無常人¶
有地數百千里而宫室輿服靡&KR0001;張顯唯中門立㦸¶
非出入不開東西兩夾門趨走之士紳笏磬折于其¶
外非召呼不敢前以此異于他官舎謂之儀者有意¶
也㢤太常博士吴公使建昌既視事曰神人在上萬¶
事有經萬民有業吾守臣布行詔書奉順徳意而吏¶
職&KR0113;矣披牒治訟若人四支雖終日運動不為勞心¶
廼行府署唯&KR0441;事葺其餘屋古老卑小或如翼覆地¶
<pb:KR4d0042_SBCK_010-36a>¶
其中無光或如衣之敝随&KR0024;随破郡治&KR0001;在而陋扵¶
一邑不務改作俾民何觀謀扵僚属其心同聴扵輿¶
人其言樂自儀門始以及内&KR0397;不日而俻君子謂吴¶
公以文學進宜其知治道父兄皆大臣其耳目固不¶
隘官為博士宜用心扵禮位當刺史在可行之地此¶
一役也以儀門為始夫豈徒㢤盍書之以示後覯應¶
曰唯慶暦八年冬十一月甲子記¶
　　　建昌軍集賔亭記¶
康定二年夏六月太守慎公作新亭于軍門之南越¶
孟秋工告成事郡人李覯請為記曰惟兹軍築扵閏¶
<pb:KR4d0042_SBCK_010-36b>¶
唐額扵吾　宋同之列郡數十年矣然規摹儉固未¶
始斥大雖視事有&KR0550;罷休有堂而僚属之&KR0001;㑹賔客¶
之&KR0001;交以宴以㳺舉無其地公臨郡數月政既巳成¶
事既巳省因謀别館以爲賔榮詢諸耇老則僉以郡¶
署之前昔甞有亭號三善者毀徹雖乆基兆可指公¶
乃相其地而築之且取籍没之材以足其用不賦一錢¶
不役一丁而厥功以成飛飛其櫩角角其楹逹以重¶
關周以階櫺姑山右顧積翠在掌旴水前來鑑裏萬¶
象乃位賔主乃列尊爼有緌有紳以笑以語心澄欲¶
仙意逺還古噫誠太平君子好事之一端也然民&KR0046;¶
<pb:KR4d0042_SBCK_010-37a>¶
之不恤主恩之不宣而汲汲扵&KR0814;傳則何以爲政室¶
漏之不補庭草之不剪而區區於簿領則何以爲禮¶
合是二者盖鮮&KR0014;焉今公之&KR0001;治多務大體明而不¶
苛斷而不酷得政之和公之&KR0001;居罔不必葺作而不¶
費飾而不奢得禮之至兹亭之興率是道也慄慄其¶
威如風之凄民之服之千里弗違煦煦其仁在物爲春¶
民之戴之千載如新召伯聴訟勿伐其棠矧茲攸宇¶
其誰敢忘君命不駕匪夙則夜敢圖兹石以告来者¶
　　　南城縣署記¶
慶暦二年㑹稽錢得臣仲基以大理丞爲南城宰西¶
<pb:KR4d0042_SBCK_010-37b>¶
安周夣臣旻臨川滕平叔夷甫佐之扵是改作主簿¶
尉署及縣&KR0550;之兩翼既訖功得臣受命刺白州夣臣¶
監雩都銀冶而平叔考且滿使覯記其事覯曰古者¶
諸侯卿大夫士其宮室以命數為之等示民有尊也¶
今之郡縣有社有民雖九品僚属皆命扵天子其&KR0020;¶
固不得居陋室如閭閻氓然世以土木為難事者財¶
民之財力民之力也是以㢘吏善人或憚而不為乃¶
至隘不可容壊不可支卷席避雨露坐迎凉者有之¶
矣吾邑三君子以居之&KR0001;不安為人之&KR0001;難為捃官¶
之餘用假吏之餘力木材如涌而民不出一簮築作¶
<pb:KR4d0042_SBCK_010-38a>¶
再朞而民未嘗舉趾非奢非儉可次可舍事成而去¶
豈曰自爲盖&KR0005;壮官府利來者是可記也若夫舞智¶
恃巧&KR0092;民匱財巳欲佚而忘人之勞巳欲樂而遺人¶
以憂則有識者當伐鼓扵其門豈吾之&KR0001;得記㢤謹¶
用斯言諗扵好事時則五年春正月也¶
　　　邵武軍學置荘田記¶
慶暦七年春三月㡬望武陽假守宋公以治學宫成¶
識之巳詳後三甲子有竒敎授龔君與其學子授使¶
者以幣走三百里謁於余曰敝邑得天故吾公来昔¶
昏以旦昔寒以燠視人如其身視學如有神言必扵¶
<pb:KR4d0042_SBCK_010-38b>¶
是行必扵是雖牒訴盈庭簡墨在前而與士大夫講¶
觧對問猶燕居時故自庠門開不㡬月慕焉而來者¶
不絶&KR0005;恐&KR0310;小弗䏻容又翼中門築兩齋矣鄉之善¶
良喜公之爲子弟之有属也不愛其貲願易土田以¶
備糧用凡出泉若干萬得田若干頃嵗食若干人既¶
有成矣而公之記&KR0001;未書吾惟子之望覯聞命竊商¶
之曰儒者詬釋氏爲其籠扵世也而不觧其&KR0001;以然¶
釋之徒善自大其法内雖不韙而外彊焉童而老約¶
而泰無日不在乎佛民用是信事用是立儒者則不¶
然其未得之借儒以干上既得之則謂政事與文學¶
<pb:KR4d0042_SBCK_010-39a>¶
異孳孳唯府史之師顧其舊如蟬蛻及其困于滛辟¶
恤乎罪疾欲聞性命之趣不知吾儒自有至要反從¶
釋氏而求之吾㳺江淮而南不一日有庠序者不一¶
&KR0022;踵其地而問之棟宇&KR0113;歟或曰為去官之舍館矣¶
委積完歟曰充郡府之庖廚矣刺史在歟曰某院叅¶
禪某寺聴講矣噫釋之行固乆始吾聞之疑及味其¶
言有可愛者盖不出吾易繫辭樂記中庸數句間苟¶
不得巳猶有老子荘周書在何遽冕弁匍匐扵戎人¶
前邪&KR0214;&KR0214;之氓尚克有夫婦父子不盡抜髪為寺奴¶
則幸矣何暇彼之詬㢤今宋公之仕唯其本之培下¶
<pb:KR4d0042_SBCK_010-39b>¶
應其誠優為之備教化之效也如此吾&KR0001;謂學非若¶
釋夸荘嚴吾&KR0001;謂田非與釋埒供養誠以今兹學者¶
或自逺來居處不寧則愁飲食外取則勞去愁與勞¶
人雖下中得以自盡扵術况其卓者㢤厲文之津茁¶
道之芽入可以正其家出可以表天下為民教子為¶
國養材莫之尚巳龔君以道藝立其中又欲楊公之¶
羙于無窮皆應扵義敢不書公之學問無不該而其¶
是非一之聖人故文辭可法施扵吏道民大恱盖&KR0005;¶
揮之廟朝一郡一學乃其觕聞命後三日冬十月辛¶
酉書云¶
<pb:KR4d0042_SBCK_010-40a>¶
　　　䖍州栢林温氏書樓記¶
南川自豫章右上其大州曰吉又其大曰䖍二州之¶
賦貢與其治訟世以為劇則其民甿衆夥可識巳雖¶
然吉多君子執瑞玉登降帝&KR0001;者接跡䖍無有也疑¶
其偩南越襲瘴蠱餘氣去京師愈逺風化之及者愈¶
䟽乗其豐富以放扵逸欲宜矣故人許某家石城䖍¶
属邑也此年夏踵予門道其郷進士温某之為人曰¶
温君少時求禄而莫之得慨然自謂不得諸外盍求¶
諸内不在吾身宜在吾子孫乃圖山泉羙好處奠居¶
栢林因作講學堂房數十其楹攻位之日&KR0023;五銖錢¶
<pb:KR4d0042_SBCK_010-40b>¶
五萬于地士友珍之或以青錢名其館凡書在國子¶
監者皆市取且為樓以蔵之性寛静用地利自足不¶
與俗人争訟買直孳孳以教子弟禮賔客為巳任琴¶
歌酒賦夜以繼日許君不妄人也今其&KR0001;稱與嚮之¶
疑者不類是䖍之福歟自古聖人之徳業舉在于書¶
聖人者非其智造而巧為之也天之常道地之常理¶
萬物之常情也天地萬物之常而聖人順之發乎言¶
見乎行事君得之以為君臣得之以為臣父得之以¶
為父子得之以為子兄得之以為兄弟得之以為弟¶
夫得之以為夫婦得之以為婦長得之以為長幼得¶
<pb:KR4d0042_SBCK_010-41a>¶
之以為㓜反是則争奪相殺未有&KR0014;巳者也今温君¶
聚書勤勤是有意于聖人有意于聖人則豈一家而¶
巳鄰里鄕黨庶乎偃伏之矣然則䖍人之成大名至¶
大官盖未易知尚何吉之媿㢤柳子厚扵楚越間山¶
水如小丘小石潭&KR0061;家渇石渠石澗猶有記以啓好¶
㳺者今有人為蔵書之楼非特山水之勝記之以啓¶
好書者不亦可乎予欲一至欄&KR0065;四顧天外江山進¶
前文史相對清風兮我扇白雲兮我盖召屈原扵湘¶
魚之口呼李白扵海鯨之背漱寳玉之餘潤拭明珠¶
使去纇酒酣興盡交揖而退其樂可言邪而未之得¶
<pb:KR4d0042_SBCK_010-41b>¶
也皇祐五年秋七月庚子記¶
　　　麻姑山重脩三清殿記¶
覯幼時讀顔魯公麻姑仙壇記觀其稱道瓖地之殊¶
絶人物之&KR0347;怪目想其處謂如鈞天帝庭非下土&KR0001;¶
髣髴也及長㳺山縱觀&KR0001;有則歌吟雲烟饜飫水石¶
而巳其餘古屋數百楹或腐或濕無足可居惟仙若¶
神何以顧享噫物有愈衰而後復理之常也則&KR0001;謂¶
三清殿者今為復之先乎按是殿之作背山嚮陽得¶
地之正由五代迄兹載祀逺矣雖其營繕頗甚盛壮¶
而木窮扵蠧瓦困扵雨日壞月墮㡬&KR0005;壓焉頴川陳¶
<pb:KR4d0042_SBCK_010-42a>¶
公某郷之&KR0132;徳勇扵為善一見其事惻然于中乃發¶
家財以葺之工之巧者必至材之良者必備或改以¶
新或完其舊昔撓以隆昔卑以崇赭焉而霞烘堊焉¶
而雲溶真儀之位得以如禮山英水靈若喜若慰雖¶
大道之要本乎澹泊安在土木之華而後張顯然名¶
山之景列在圖籍非有㳺覽之盛不足稱述故言神¶
仙者必曰崑崙之墟海中洲島宫闕之侈視珠玉不¶
啻如土芥世俗相承以為羙談若麻姑山著稱乆矣¶
元和辭人白樂天軰咸有詠歌粲于屋壁自尔以來¶
言者溢口書者滿牘天下靈境兹不後焉苟非崇飾¶
<pb:KR4d0042_SBCK_010-42b>¶
棟宇嚴事上靈其何足觀之則頴川公之意豈徒然¶
㢤覯之視公大父行也見命為記謹書其畧于時嵗¶
在辛巳大宋康定二年¶
　　　重脩麻姑殿記¶
三代之英既往禮教不競人欲大勝欲莫甚乎生惡¶
莫甚乎死而道家流誦祕書稱不死法以啖之故秦¶
漢之際神仙之學入于王公而方士甚尊寵然或云¶
延年或云輕舉皆人耳目間事乆而未驗衆則非之¶
矣佛之徒後出而言愈幽逺其稱天宫之樂地獄之¶
苦&KR0017;神之為非人可見雖明者猶或疑焉是故浮屠¶
<pb:KR4d0042_SBCK_010-43a>¶
之居貨賄竭天下宮室僣王者而黄冠師窮智役辯¶
終弗&KR0014;及自非當世好事慕方外之㳺者孰克廻靣¶
扵真靈之境㢤麻姑之名聞之扵葛稚川傳申之以¶
顔魯公記峩峩兹山得道之&KR0001;始也自唐而下祀禮¶
不絶築宮度人以嚴其事而殿屋之設&KR0010;月積乆雨¶
&KR0075;風虐撐拄弗暇&KR0005;無以布几席陳香燭為鸞鶴戾¶
止之地群目&KR0214;&KR0214;莫肯營救故頴川陳君策字嘉謀¶
博識之士肥遯州里頃嘗㳺山周覽及是&KR0005;命工徒¶
一新其制言未果行而卒其子今山陽司宼諫弟詢¶
不忘孝思盡禀先志乃出家貲以幹厥事斬木而山¶
<pb:KR4d0042_SBCK_010-43b>¶
空伐石而雲愁役不逾時營繕以畢修廣有度奢儉¶
有宜禮神之位兹亡&KR0001;媿論者謂　真帝在上庶方¶
無虞嵗不㓙灾物不疵癘故其人得厚本節用爲富¶
家者往往而是内和親戚外禮鄕黨餘力乃以奉釋¶
老求善祥兹亦平時之盛觀也可無傳歟巖巖有堅¶
請勒其志于時&KR0010;在辛巳大宋康定二年¶
　　　麻姑山仙都觀御書閣後記¶
皇祐三年以御書明堂及明堂之門&KR0144;飛白二體蔵¶
諸名山麻姑仙都與焉夏六月道士黄太和爲覯言¶
今者　聖人肆筆而山藪得之其奚翅金簡玉字盖¶
<pb:KR4d0042_SBCK_010-44a>¶
猶嵎夷昧谷天象&KR0001;出入撮土勺水罔不光華非復¶
與塵俗等幸㢤願有志焉以示後何如覯伏思念王¶
者制作史書樂歌幽則物鬽逺則夷貉耳者必聞口¶
者必誦安在愚儒識之况禮不斥尊其可以犯巳而¶
又念江南卑薄與上國人不日接異時故老既沒傳¶
聞&KR0005;失實史官記注祕莫得見則吾　君之行禮彼¶
山之受賜&KR0154;從而知之先正盛公亦嘗為御書閣記¶
&KR0001;以述¶
太宗之事殆可&KR0071;也矧兹嚴父配天古之大事漢&KR0053;¶
秦燼失其根萌冉冉至唐名在實去五代魚肉誠&KR0001;¶
<pb:KR4d0042_SBCK_010-44b>¶
不暇　祖武　宗文志亦未集佑啓我　王及此希¶
闊如廢斯起如斷斯續合符天&KR0017;匪自群議禮明樂¶
備又申之以翰墨河圖大訓永以華國周公宗祀而¶
文字無傳宣王蒐&KR0302;陽而石鼓非手書未有華實相¶
副若是之彬彬者也昔漢武帝封泰山太史公留滯¶
周南不得與從事曰命也夫廼者季秋大饗而知其¶
&KR0003;者有不在焉則謂之何尚從仙宇見是寳書抑天¶
幸也故就敘其語俾刻之云¶
　　　真君殿記¶
峩峩西屏神之山下根無地髙出天百靈有位有几¶
<pb:KR4d0042_SBCK_010-45a>¶
筵樓殿靡迆紘紫烟真君之名世&KR0001;傳來斯為賢去¶
為仙玉京路險不可攀凡肉欲飛無羽翰崇堂設像¶
鼎以新再拜怳若登天門借問經始其何人吾邑陳¶
侯字仲温後十五嵗維甲申李覯泰伯為之文¶
<pb:KR4d0042_SBCK_010-45b>¶
¶
直講李先生文集卷之二十三終¶
<pb:KR4d0042_SBCK_010-46a>¶
直講李先生文集卷之二十四¶
　　　太平興國禪院什方住持記¶
佛敎初由梵僧至中國不知其道而務駕其&KR0003;師徒¶
相承積數百年日言天宮地獄善惡報應使人作塔¶
廟禮佛飰僧而巳厥後菩提逹磨以化縁在此土始¶
傳佛之道以来其道無怪譎無刓飾不離㝷常自有¶
正覺思而未嘗思故心不滯於事動而未嘗動故形¶
不礙於物物有萬類何物而非已性有萬品何性而¶
非佛佛非度我而我自度&KR0052;非明我而我自明無緇¶
素才拙一言開釋皆得成道繇兹立大精舍聚徒&KR0003;¶
<pb:KR4d0042_SBCK_010-46b>¶
法以衣鉢相傳授居無彼我來者受之嗣無親踈&KR0014;¶
者當之諸祖既沒其大弟子各以所聞分化海内自¶
源而瀆一本千支群居之儀率從其素故崇山廣野¶
通都大城院稱禪者往往而是庸俾邪妄無識洗心¶
從學王臣好事稽首承敎盖與夫老氏之無為荘周¶
之自然義雖或近我其盛㢤然末俗多敝護其法者¶
有非其人或以往時叢林私於院之子弟閑門治産¶
誦經求利堂虚不登食以自飽則一方之民失所信¶
嚮矣通人髙士疾之兹乆而未克以澄清逮　宋有¶
天下兵革既巳息禮樂刑政治世之器既巳完俻推¶
<pb:KR4d0042_SBCK_010-47a>¶
愛民之心以佛法之有益也廣祠度衆不&KR0520;益勤¶
聖上莅阼體聞釋部之缺因詔凡禪居為子弟前旅¶
有者與終其身後當擇人以主之意&KR0005;補鏬漏鉏榛¶
蕪使宗門愈髙大則建昌軍太平興國禪院復什方¶
住持者奉此制也院按舊記唐天祐丙子制置使陳¶
暉所創號顯源永興始有可幽師杖錫來居推輪法¶
事逮李氏僣江表其别子景逹以齊王守臨川乃命¶
徳琳師以張大其業琳師道行峭㓗知觧雄俊圜廻¶
千里瞻仰弗暇&KR0035;稼數十頃立屋累百楹至　太宗¶
時例以年號更賜今額衆安法行刹此邦者莫與為¶
<pb:KR4d0042_SBCK_010-47b>¶
等琳既化去道䘮不傳而其徒以僥倖居之垂四紀¶
矣凡鄊之學釋者雖知有真乗法印當迷而疑何所¶
扣决今年夏主者元皓病物故時侍禁馮君徳宣光¶
禄寺丞李君虞卿同權軍政深惟天聖詔書求可以¶
長是院為人師者粤有桑門上首耆老識逹之士相¶
與謀曰嘗聞建安崇儼師得法於石霜楚圎和尚廵¶
禮&KR0001;至學者圍繞師避而䖏行今在邇抑可以致之¶
乎因列名以舉郡然其言乃就迎扵撫州景徳院讓¶
不可得而後至升堂之日㑹者萬計師據牀安坐有¶
問斯荅如鐘之鳴如谷之響重昏宿蒙氷觧雪釋歡¶
<pb:KR4d0042_SBCK_010-48a>¶
喜讃歎洶動街陌論者謂國朝嚴佛事俾釋知識表¶
于禪林太平郡之福地也而儼師以正真道臨之燈¶
燈繼照&KR0154;有窮巳然非吾儒文之不足以謹事始而¶
信後裔僉来謁予曰文子職也其可以辭重違父兄¶
意故為之一說時則景祐三年秋九月也¶
　　　太平院浴室記¶
釋氏東行乗風御霆山聞海驚言善言惡知死知生¶
天人之好地獄之&KR0064;有作斯報刑&KR0075;癸辛力過羿奡¶
維彼慈悲如童蒙師如膏肓醫還愚以智解囚於縲¶
伊貴伊富或士或女承流蹈舞涵淹肌髄繫絡心膂¶
<pb:KR4d0042_SBCK_010-48b>¶
何土敢皮何木敢枝以輦以歸繩者目亂斧者手胝¶
彌國亘野川邪谷哆筆不可畫雲霓出中日月走下¶
冬温夏凉為隂為光食甘寢香百事有備一物必良¶
惟天之啓惟神之契人不得議孰為禮經肯顧文吏¶
江之南城風和氣靈鐘鳴梵聲爰有禪居號稱太平¶
太平之聚儼師是主以訓以撫疑者得明饑者得哺堂房¶
以新器備以陳霞朝卉春唯是温室缺然&KR0005;榛大冶¶
陳宰儒兼佛觧法與心㑹斥其餘財成此勝㮣材羙¶
石堅重雕&KR0232;鐫圭方璧圎下不居濕旁無見(賢/遍)天吾¶
願釋子母意于水&KR0005;意于理爾身以澡爾心以洗洗¶
<pb:KR4d0042_SBCK_010-49a>¶
心謂何匪塵匪沙匪刮匪摩去尓羡欲任爾平和無¶
可不可&KR0001;遇皆我萬物一馬何者為因孰謂之果道¶
不離人吾身佛身吾偽亦真門前舟梁自失要津慶¶
暦之嵗是維戊子月云窮紀野夫言焉以振厥始¶
　　　建昌軍景徳寺重修大殿并造彌陀閣記¶
儒失其守教化墜扵地凡所以脩身正心養生送死¶
舉無其柄天下之人若飢渇之扵飲食苟得而巳當¶
是時也釋之徒以其道鼓行之焉往而不利無思無¶
為之義晦而心法勝積善積惡之誡泯而因縁作空¶
假中則道器之云戒定慧則明誠之别至於虞祔練¶
<pb:KR4d0042_SBCK_010-49b>¶
祥春秋&KR0021;&KR0142;之儀不競則七日三年地獄刼化之辯¶
亦随而進蕃衍光大繄此之由故嗣迦葉者師子逹¶
摩流為東山牛頭傳龍樹者惠文惠思熾于夫台灌¶
頂二家之學並用于世若夫律戒之盛凡出家者當¶
由此塗按白居易撫州景雲寺律和尚碑文如來十¶
弟子中優波離善持律波離滅南嶽大師得之南嶽¶
㓕景雲大師得之師南城人初&KR0571;景雲寺徙洪州龍¶
興終廬山東林度娑婆男女萬五千人姜相國公輔¶
顔太師真卿本道㢘使楊憑韋丹皆與友善樂天之¶
敘如此南城於宋為建昌軍景雲為景徳寺律和尚¶
<pb:KR4d0042_SBCK_010-50a>¶
之迹巳無見土木之堅乆者唯殿與門殿之制不靡¶
而其材良乃今&KR0001;無基髙而旁臝入風雨者四靣如¶
一將恐腐折後難為功寺僧義明乃營屋若干柱以¶
翼之且作彌陀閣于其前右兼壮與麗為永永計先¶
共謀者文憲宗正既而憲住他院正亦遂輟克有終¶
者唯明殿之財集于衆閣成扵孀何氏始卒凡八年¶
明講經論頗憙事以雅扵予来乞文因論釋之所由¶
興亦使其徒知此寺昔嘗有僧為律戒師扵江之南¶
度人以萬數當世賢者與之㳺以為寺之榮而有所¶
慕焉慶暦七年冬十月已末記¶
<pb:KR4d0042_SBCK_010-50b>¶
　　　景徳寺新院記¶
院墟扵火力弗䏻復者數年矣壽安縣君黄氏以其¶
夫故都官陳員外所服若器斥賣以濟之其所謂殿¶
堂及諸棟宇之切扵用者罔不備具此誠念死者之¶
不可見庶有益扵㝠㝠間也凡大精舎之焚相望扵¶
天下浮屠人難(去/声)言其灾乃以為宮室之&KR0839;天神所¶
欲得故取以去且佛之&KR0003;諸天之樂非人間所可髣¶
髴是以其徒布因求果願生彼界今乃恱人之土木¶
而奪之則是人間之羙物諸天亦無有尚何足慕邪¶
而悠悠者或信之餘燼未寒新宫巳圖往往是矣兹¶
<pb:KR4d0042_SBCK_010-51a>¶
院僧固不辯不䏻飾其說以驚俗殆廢不起非陳氏¶
之喜事而壽安發之何以及此嘉祐三年九月庚午記¶
　　　迴向院記¶
皇祐二年夏六月旴江大水龍安其東南鄉盖菑之¶
所自始視其山破壊如擊甕盎泄所畜百源一道且¶
怒且&KR0242;斬大樹瀦大屋當之者父母妻子廻面相失¶
不得其屍以歛扵是有去平而就髙以避其復來者¶
迴向院其一也院之墟曰兵湖民寰而居甚卑以喧¶
當水之來則數十百家悉聚殿閣坐甍&KR0016;桷&KR0005;顛者¶
數僧徒嗷嗷乞命魚鼈旣免院主海元即其儕為乆¶
<pb:KR4d0042_SBCK_010-51b>¶
安計有徳文者願易之髙燥地謂其别墅曰昇平相¶
距五六里盍經營之文守律戒知㳺藝士君子多與¶
之語故列于官府而從諗扵里人而恱貧者輸其力¶
而地以除富者效其貲而屋以徹歛故材就新基曽¶
未踰年厥功備具足之泥塗今爲崇髙耳之喧&KR0349;今¶
爲寂&KR0705;後山如懐前谿如蟠晨鐘夜梵夣寐天半松¶
霜竹月繡畫秋色自危而安去苦得樂昔人未知勝¶
事在我噫民之欲善盖天性然顧無以道之尔夫水¶
潦之後田里傷創斗粟百錢上農蓄家且無餘食而¶
文師以其情言非&KR0014;取佛&KR0003;以自照耀使人惑之而¶
<pb:KR4d0042_SBCK_010-52a>¶
衆莫不竭盡以受事若夫豐富之世而豪僧辯口先¶
焉雖圖天宮何足怪也為人上者常病扵敎化謂不¶
可為亦過矣昔吾逰其地今聞有成喜之是以記時¶
則三年秋某月也¶
　　　承天院記¶
慶暦中歸自京師有僧來訪曰自堯是為承天上首¶
乃言其院吾先君子嘗至焉今兹又新作往往有留¶
題者因責吾為詩厥後多故不果應近者復來且介¶
秦氏甥以院記為言覯伏念先人舊遊不勝燕雀啁¶
噍之情其僧又憙事吾甥又貧而為之請義不可拒¶
<pb:KR4d0042_SBCK_010-52b>¶
問其所由來則舊崇徳院為尼媪宅間籍没當太平¶
興國中有徳琳師迹其事為盖古所謂豪僧者自閩¶
來旴住太平院徹草廬成大禪居是時禁令䟽釋氏¶
方騁與民交利琳致資甚髙得請公上以崇徳故名¶
遷于雲山淳化三年斬山木營繕使其徒元立主之¶
大中祥符元年先帝封禪例賜今額立死尭繼之¶
扵時景祐三年瞻相闔門鞠為老屋木之腐者&KR0005;折¶
石之裂者&KR0005;堕不有改作誰嗣前人願與有力者圖¶
之誠意一發和者日至曰殿曰堂曰僧堂曰水陸堂¶
曰羅漢閣曰&KR0814;曰庫曰廊曰門始終數年繪素畢備¶
<pb:KR4d0042_SBCK_010-53a>¶
扵事勤矣而耻無聞故徼吾言以永之噫浮屠人坐¶
新宫享備器者皆是然而知子墨翰林之為貴者幾¶
何人邪或蹙扵威力而後貨俗子取陳言以辱金石¶
者豈少邪堯師䏻不憚煩以来乞詩不&KR0023;又属以記¶
傍吾親戚間求人為言唯謝絶之憂其指何邪安知¶
百千萬年後吾文&KR0005;不行邪彼&KR0214;&KR0214;者&KR0005;有聞而堯¶
師泯㓕耶皇祐三年冬十有一月乙丑記¶
　　　承天院羅漢閣記¶
吾為承天院記巳二年丘文遂来言院之羅漢閣身¶
所為也願復得一辭刻之始吾童子時與令佐著作¶
<pb:KR4d0042_SBCK_010-53b>¶
陳㣲之讀書湖上丘君乃其鄰以乆㳺貫人事日與¶
笑語無忤及此見之髪色則異而顔面益壮使之年¶
實七十矣少爲賈人上下百越走兩川而歸克有貨¶
財治土田築室敎子孫終之淑慎以從士大夫㳺又¶
䏻精信扵釋損其&KR1151;以補之果若釋之云則雖老而¶
死死且復生其得意何有窮耶噫漢代初傳佛道西¶
域人得立寺都邑以奉其神漢人皆不出家魏亦循¶
漢制石季龍僣位以其出自邉戎應從本俗百姓有¶
樂事佛者特聴之當是時謂之何㢤外國之神而巳¶
及東&KR0051;宋氏其法乃大盖慧逺居廬山名雖爲釋實¶
<pb:KR4d0042_SBCK_010-54a>¶
挾儒術故宗少文就之考㝷文義周續之通五經五¶
緯而事之雷次宗亦從而明三禮毛詩儒者嘗為弟¶
子其人得不尊乎諸部佛經華藻爛爛豈西域之文¶
宜有所&KR0135;焉者也今之釋樂乞言於文士者亦&KR0005;借助¶
矣乎文士不必有古人之才足以埤釋就令有之而¶
民耳目日異矣庸可行㦲丘君以舊故勉而為之言¶
時則皇祐五年秋七月也¶
　　　新成院記¶
出旴江門陸行數十里無善邸舍足容食息求之僧¶
家唯章山其庳則新城院焉前此予歸自信時秋大¶
<pb:KR4d0042_SBCK_010-54b>¶
&KR0044;夜發金谿日昃不到從者請息肩得兹院以宿下¶
馬據牀汲井泉飲且盥清風在竹不待呼召紅塵在¶
路不敢随入坐未安定意巳順適仰而視其梁則毛¶
姓繢名者作焉有頃而繢至其禮甚卑立于堂下若¶
吏民見官長之為予既辭因揖而進之與之語盖古¶
力田敦樸之流及院之本末則對曰殿興扵開寳中¶
則繢之王父母嘗有勞焉堂鐘樓廊門成扵景祐康¶
定間則繢與婦徐實同力焉予嘆曰民財有餘不以¶
備&KR0242;訟買直于圄犴而&KR0014;奉佛法徼福于窈㝠斯世¶
俗以為難矣况扵卑已尊賢此道甚大誰宜知之凡¶
<pb:KR4d0042_SBCK_010-55a>¶
人衣食足者或聞馬蹄聲在百歩外閉門唯恐不及¶
今吾亦布衣姑弛檐扵此且無一介與尔相聞尔何¶
取扵我而拳拳若是乎吾無乃克謹名節未始得罪¶
扵鄊黨乎抑爾之聞見有異扵衆人乎既嘆而去五¶
六年矣而不忘于心近者予有䘮繢又使其子來賻¶
辭益遜意益勤顧無以荅遂録嚮所言者贈之使刻¶
石為新成院記云時則皇祐三年冬十有二月也(元/祐)¶
(辛未轉運副使張商英天覺過新成院題詩云昔讀旴/川集嘗聞泰/伯賢新成文刻在往事野僧傳氣格終)¶
(驚俗光芒合貫天田翁不知價只得十千錢宣和庚/子朱褒世徳自國門待次還郷道過新成院讀泰伯)¶
(先生記張丞相詩欣歎乆之恐丞相未知泰伯之志/也作絶句題于後云泰伯文章自昔傳虹霓白日貫)¶
<pb:KR4d0042_SBCK_010-55b>¶
(靑天先生欲作酕醄/醉㪷酒何妨受十千)¶
　　　撫州菜園院記¶
浮屠師曰可栖居建昌之交陽山善持其佛之法而¶
言行不安且長扵醫故士大夫禮之慶暦三年秋八¶
月來祗予曰栖臨川人母固無恙而異父弟亦學佛¶
今住菜園院曰智賔者是也兹院之廢數十年矣寳¶
元中其鄕人請扵邑大夫願得智賔居之賔之來則¶
四顧梗莾無一瓦尺木之業栖告之曰吾常患吾佛¶
之徒&KR0005;逰吾州而未&KR0014;進必休于近郊之逆旅乞錢¶
炊食雜于博徒倡女間甚汙吾法今兹院與城相望¶
<pb:KR4d0042_SBCK_010-56a>¶
果&KR0014;興之以舍吾徒豈不滿志矧吾弟主之而吾母¶
居其旁足以躬晨夕之飬外張吾教内便吾家是不¶
資他人吾力可為由此盡散槖中凡醫之&KR0001;得者給¶
之說法者曰堂事佛者曰殿舘僧有位具饌有所大¶
抵墻屋器用皆栖之為也工&KR0005;畢矣幸為栖志之予¶
曰浮屠人盡心扵塔廟固其職耳&KR0014;不以禍福誘脅¶
殫吾民之力者盖未之見今栖以醫售其得財乃自¶
奉其法而不掠扵人且厚其弟以安乎母不離吾孝¶
友之道言乎其黨抑可尚已故書以授之使掲諸石¶
云¶
<pb:KR4d0042_SBCK_010-56b>¶
　　　修梓山寺殿記¶
天下名山水域爲佛墜者什有八九其次一泉一石¶
含清吐寒粗逺塵俗䖏靡不爲桑門所蹈藉盖佛之¶
威靈赫赫扵世僧之辯慧有以得之故國不愛其土¶
民不愛其財以割以裂奉事之弗暇建昌軍江表之¶
上㳺也地靈源長筆不可譜由治城東走十餘里峯¶
者如引岡者如頓渟者影毛髪噴者化雲霧其間據¶
形勝起塔廟者往往而有梓山院乃其一焉道阻而¶
僻㳺從之士罕至目不睹紛華耳不聞&KR0020;利惟松君¶
竹侯鼓舞風韻猿悲鳥哀將送嵗月宅扵是者苟有¶
<pb:KR4d0042_SBCK_010-57a>¶
以存諸心其安穏何如㢤然殿宇之作其來積乆築¶
者以圯盖者以坼荘嚴不充瞻禮無地軍教練使吴¶
臻家故饒財心且喜事由景祐中始謀營建凡立屋¶
四楹塑像九軀所以奉經敎福祖考也噫佛以大智¶
慧獨見情性之本&KR0005;&KR0460;群迷納之正覺其道深至固¶
非悠悠者可了若夫有為之法曰因與果謂可變苦¶
而樂自人而天誠孝子慈孫所不&KR0014;免也則斯殿之¶
成與吴氏之用心亦可嘉巳見属為記其何以辭時¶
則歳在辛巳康定二年秋九月也¶
　　　邵氏神祠記¶
<pb:KR4d0042_SBCK_010-57b>¶
李覯曰天子之祀曰泰厲諸侯曰公厲大夫曰族厲¶
謂古之有天下國家而㓕絶無後其&KR0017;無歸故與人¶
為厲耳江南地熱濕四時多癘疾其病者謝去醫藥¶
閉門不與親戚通而歸死扵神神之號名則曰某王¶
某王無乃&KR0001;謂古之有天下國家而㓕絶無後者耶¶
當其氣盛而病革禳祈不可觧則皆謂神曰五通者¶
&KR0014;有力扵其間故牲毛酒滓狼戾扵五通之室矣建¶
昌治城北有民邵氏世奉五通禱祠之人日累什百¶
景祐元年冬里中大疫而吾家與焉乃使人請命于¶
五通神不&KR0014;言决之以竹杯校時老母病不識人妻¶
<pb:KR4d0042_SBCK_010-58a>¶
子暨予相継困甚唯五通諗以無害疾之觧去皆約¶
日時雖寳&KR0027;泰筮弗是過已噫五通之爲神不名扵¶
舊文不次扵典祀正人君子未之嘗言而有功扵予¶
其可以廢巖巖者石可伐可磨惟徳之報焉知其他¶
直講李先生文集卷之二十四終¶
<pb:KR4d0042_SBCK_010-58b>¶
<pb:KR4d0042_SBCK_010-58b>¶
直講李先生文集卷之二十五¶
　序¶
　　　皇祐續藁序¶
覯慶暦癸未秋録所著文曰退居類藁十二卷後三¶
年復出百餘首不知阿誰盗去刻印既甚差&KR0861;且題¶
外集尤不韙心常惡之而未&KR0014;正于今又六年所得¶
復百餘首暇日取之合二百三十八首以續所謂類¶
藁者噫行年四十四疾疹日發作其扵文字間尚克¶
有進也歟續藁凡八卷時又有周禮致太平論十卷¶
孤行焉皇祐四年八月庚子序¶
<pb:KR4d0042_SBCK_010-59a>¶
　　　延平集序¶
世俗見孔子不用而作經乃言聖賢得志則在行事¶
不在書也噫孔子誠不用矣尭舜禹湯時聖賢有不¶
得志者乎奚其為典謨訓誥㢤成王周公時有不得¶
志者乎奚其為雅頌㢤心之志志之言言之文若凍¶
餒然孰謂得志而不衣食㢤用之大其言者愈大虞¶
書之歴象日月星辰夏后之賦貢九州周人之職三¶
百六十官不巳大乎今之君子固多靳儒至於布衣¶
閭巷尚曰賢者行而巳不必文也彼顔閔氏時夫子¶
在盖無可復言非為有徳行不著書也㳺夏之徒不¶
<pb:KR4d0042_SBCK_010-59b>¶
在徳行科亦不措一辭子思孟軻豈無徳行乎是皆¶
不才子無功扵文而雷同此說以自慰耳建安宋貫¶
之仕逾二十年用雖不大志亦未得然有君親之奉¶
有政事之勤在他人投筆乆矣而貫之拳拳不翅&KR0260;¶
博其學要諸仲尼餘鮮取焉多聞而敏所嚮靡不克¶
故集而行之者四五去年秋以南劍監郡假守昭武¶
既期又成十卷目以示覯曰延平集覯嘆今人之異¶
乎古羙貫之之異乎今孰告吾　君而大用之其言¶
又有大扵此者因序以冠其首時則慶暦七年冬十¶
有二月也¶
<pb:KR4d0042_SBCK_010-60a>¶
　　　送余疇若南豐掌學序¶
工必以般者為其材巨木作寝廟也彼環堵則何工¶
不可御必以良者為其策天&KR0185;逐光景也彼一駑則¶
何御不可師必以孔子之徒者為其&KR0460;善性入訓典¶
也彼曲藝則何師不可今天下號多士而南豐大邑¶
也讀儒書者盖百數薦扵鄕第扵&KR0733;往往有之大理¶
丞周君出宰之一年乃立學扵先聖之廟命吾友余¶
尭輔掌其教夫周丞之明豈曰邑之人未甞學且師¶
邪若是則服大袂之衣與令長抗賔主禮者何自出¶
也是其有學有師乆矣然猶汲汲扵斯者其&KR0005;以先¶
<pb:KR4d0042_SBCK_010-60b>¶
王之道浴而薰之耳其&KR0005;使其聞仁義忠信之&KR0003;知¶
夫古之所謂儒者如彼其大也然後進可以治乎國¶
退可以齊乎家出乎已而加乎人罔不曰宜者是周¶
丞上為　天子育人材下為一邑减爭闘之獄也不¶
然何地不可居何人不可法何必縣學之興而尭輔¶
敎之耶尭輔好古博學慷慨有行義斯足以應周丞¶
之指惟學者何如耳至之日以吾言告之謂之是耶¶
請在下風以賀謂之非耶敢因是而弔焉故為序¶
　　　送嚴介序¶
景祐中建陽嚴君以經術有名客授于兹邑予時多¶
<pb:KR4d0042_SBCK_010-61a>¶
故未始與㳺而見之者數矣一别不相間今兹復来¶
乃知其乆扵江淮間自楚徂宿所至爲人師以親老故¶
歸養焉善㦲昔申生不行而死君子不以爲孝章子¶
得罪扵父出妻屏子而孟軻禮貌之必不得巳以情¶
恕可也嚴君在外二十餘年盖亦不得巳者矣舜號¶
泣于旻天&KR0018;罪引慝見瞽瞍瞽亦信順之唯聖人&KR0014;¶
以至誠感動其親嚴君嚮時既不&KR0014;感動然而人情¶
老且病則憶念子孫雖有忿怒宜自消釋嚴君之歸¶
養此其時也若是則經術之名固不謬其爲人師益¶
無愧矣至和元年秋八月丁未旴江李覯序¶
<pb:KR4d0042_SBCK_010-61b>¶
　　　叙陳公爕字¶
陳公爕初字思道以避&KR0132;舊諱請改焉予命之曰中¶
道夫道者通也無不通也孰䏻通之中之謂也居東¶
焉則逺扵西南焉則逺扵北立乎中則四方均焉故¶
易曰黄中通理凡卦以得中為貴兹聖人之意也有¶
問身之安者必對以導飬也有問食之羙者必對以¶
牲牢也言不可不先其大者也病偃扵牀而不肯納¶
藥石曰人教我以導飬矣可乎餓踣扵地而不肯受¶
糗糒曰人教我以牲牢矣可乎緩急之&KR0020;異也古之¶
言王道者是亦先其大者也後之執王道者是以䡖¶
<pb:KR4d0042_SBCK_010-62a>¶
藥石賤糗糒病餓且不救者也王莾亦嘗井田矣房¶
琯亦嘗車戰矣豈不取笑孔子謂㣲管仲吾其被髪¶
左衽而曰無道桓文之事者過也荀卿之非孟子畧¶
法先王而不知其統太史公論儒者愽而寡要勞而¶
無功亦有以也吾觀夫子之行如天焉其變化非凡¶
可測於鄕黨恂恂居是&KR0022;不非其大夫對問陣以爼¶
豆至為司宼㑹夾谷時則不同也謂賜也億則屢中¶
由也不得其死至存父母之國則使子貢惡言不入¶
扵耳則取子路使二子生乎今之世則暴人也詐人¶
也掌教化者&KR0005;不齒焉其何髙第之有㢤夫子多&KR0014;¶
<pb:KR4d0042_SBCK_010-62b>¶
鄙事以博奕爲賢乎巳辭人之作或因扵物或發乎¶
情雖不有用幸愈乎博奕也而俗儒必非之五子之¶
歌韻矣繫辭首章對矣使今世爲之&KR0005;以聲律坐矣¶
禮有本末用有先後本末副焉固醇矣有其本以慢¶
其末古人或不免焉畧其本而詳其末今人豈少㢤¶
雖然自治可也父兄之扵子弟師之扵徒亦可也欲¶
以區區之有而齊天下之人汰㢤見人一動作一笑¶
語衣冠裳履之間則斷夫賢不肖張目大言以不恤¶
彊禦爲烈此今人之敝也道之不行盖儒者自取之¶
秦燔書漢鈎黨使典章淪䧟人士闉厄到今恨之豈¶
<pb:KR4d0042_SBCK_010-63a>¶
惟在上者之過有由然也夫知道者無古無今無王¶
無覇無治無亂惟用與不用耳公爕自閩来學志厲¶
而材羙庶乎其有成閩之後生多好學者或傳其文¶
有可愛恱而未&KR0023;與之語因公爕請字而教焉且使¶
之歸以告¶
　　　敘張延之字¶
張君延之觧官鉛山遇我于葛陂神清氣和其言語¶
可聴雖一面知其非俗子以立字未善責于我我應¶
之曰&KR0001;謂延者扵兒豈不欲延其年以及耄期邪扵¶
家豈不欲延其寵禄世世無有窮邪如是無他力扵¶
<pb:KR4d0042_SBCK_010-63b>¶
仁而巳矣孔子有仁壽積善餘慶之&KR0003;夫仁天下之¶
羙道殺身尚爲之矧夫嚮勸甚明歷觀前志多有效¶
驗可不務㢤故字之曰伯仁酒困不&KR0014;執筆姑告其¶
畧¶
　　　叙陳司理字¶
豫章陳君名世南南方之卦離離者明也字之曰公¶
明明之義廣矣㢤其在天也爲日爲月爲星爲晝爲¶
暘在水爲止在火爲燎在金爲鑑其在人也爲視爲¶
思爲智爲文爲見善爲知過爲應變爲待時事親明¶
則孝事君明則忠治事明則姦無所容聽言明則䜛¶
<pb:KR4d0042_SBCK_010-64a>¶
無所入臨財明則貧不失㢘臨難明則死不失義凡¶
天下之事未有不湏明以濟者也然而聖人約之以¶
道曰蒙以飬正明夷以莅衆貴乎明於内而晦扵外¶
也陳君公相子孫克守家法儒雅幹正乆次無悶斯¶
有得扵明者矣故敘以告至和二年冬十二月戊子¶
旴江李覯序¶
直講李先生文集卷之二十五終¶
<pb:KR4d0042_SBCK_010-64b>¶
<pb:KR4d0042_SBCK_010-64b>¶
<pb:KR4d0042_SBCK_010-64b>¶
<pb:KR4d0042_SBCK_010-64b>¶
直講李先生文集卷之二十六¶
表¶
　　　謝授官表¶
(臣)覯言今月十九日建昌軍進奏院逓到&KR0217;牒一道¶
官告一道伏蒙聖恩特授(臣)&KR0005;仕郎試大學助教¶
者畎畒之中耕鑿殆忘扵帝力蓬茨之下&KR0093;綸遽捧¶
扵王言身未識扵九重名巳叅扵一命閨門交慶鄕¶
里知榮(臣)覯(中謝)伏念(臣)生長荒陬世家寒士徒際¶
恢儒之運&KR0861;懐榮古之心四十無聞早畏仲尼之戒¶
三千奏牘終慚曼倩之才嘗策足扵上都願刳肝扵¶
<pb:KR4d0042_SBCK_010-65a>¶
詔舉過蒙嘉惠首命試言繄遼豕之自矜柰齊竽之¶
有辨馮衍之孺人稚子皆笑歸田周顒之芰製荷衣¶
遂成習&KR0046;自兹潜伏何可覬覦豈期天幸之来偶被¶
藩臣之薦深虞累氣難用升聞快炙羙芹敢望獻尊之¶
賞油雲霈雨俄瞻旱稿之苗雖釋褐之有光然事親¶
而甚便不離鄊井巳脫民編斯盖伏遇　尊號皇帝¶
陛下道貫幾&KR0055;仁兼煦嫗時文再郁&KR0005;令三代同風¶
多士巳寧猶恐一夫不&KR0023;故兹狂簡亦預采收敢不¶
䖍奉訓辭益敦學行庭闈是戀幸申爲子之誠犬馬¶
未衰庶有報君之日¶
<pb:KR4d0042_SBCK_010-65b>¶
啓　謝范資政啓¶
右覯昨奉制命授前件官草茅之愚乆不謀扵仕進¶
雨露之澤俄下及扵賤㣲俯伏承命銘感在心竊念¶
覯門地孤寒智識遲鈍學問近三紀奔走徧四方昔¶
者充賦報聞而罷數年退居閉&KR0028;却掃老母日見皓¶
首稚子未&KR0014;應門苟非躬親難得衣食况思戴記啜¶
菽盡歡之訓且畏魯經逺逰有方之誡出&KR0416;載質自¶
知不諧脩身俟死亦何敢怨伏遇某官以周召左右¶
之賢當申甫蕃宣之任棄席疲馬不忘舊物菅蒯顦¶
顇必欲兼用特形慰薦備聞朝廷致此妄庸亦蒙齒¶
<pb:KR4d0042_SBCK_010-66a>¶
録夫冗散一官品秩至下在他人視之則䡖然衰族¶
得之巳幸稍殊編戸便可安居敢不秪承惠貺益進¶
學藝大鈞播物非乆具瞻蟠木為器更當有望仰企¶
牆仞下情無任感知荷恩激切之至¶
　　　&KR0009;周禮致太平論上諸公啓¶
右覯啓伏以王者之法人必有業梓匠輪輿則當通¶
功易事瘖聾跛躃亦以其器食之故終日無所用心¶
孔子以為誡&KR2207;斯賊夫糧食楊雄之所惡覯也蚤以¶
薄祐不&KR0014;及時上乏騏&KR0185;千里之力下無鈆刀一割¶
之效退蔵山野日就衰老雖然用農夫之榖分工女¶
<pb:KR4d0042_SBCK_010-66b>¶
之帛既得以不死而無益扵人平生技&KR0014;唯在筆硯¶
矧可不勉竭其狂愚伏惟明公嘗以文知今也敢以¶
文請十數年來篋帙所存&KR0200;&KR0200;著述不復有獻謹録¶
周禮致太平論十卷塵于下風世之儒者以異扵注¶
䟽為學以竒其詞句為文而覯此書於注䟽則不異¶
何足謂之學於詞句則不竒何足謂之文惟大君子¶
有心于天下國家者少停左右觀其意義所帰則文¶
學也者筌蹄而巳日月光明固不待燈燭之助至於¶
豐屋之下幽室之中照臨所不到處雖銖油寸蠟豈¶
無頃刻之功邪聖人在阼賢人在庭而小子言焉庶¶
<pb:KR4d0042_SBCK_010-67a>¶
有補於萬一也臨啓慚惶何所逃責¶
直講李先生文集卷之二十六終¶
<pb:KR4d0042_SBCK_010-67b>¶
直講李先生文集卷之二十七¶
　書¶
　　　上富舎人書¶
舍人執事士之不見禮扵世乆矣古之君子以天下¶
為務故思與天下之明共視與天下之聰共聴與天¶
下之智共謀孳孳焉唯恐失一士以病吾元元也如¶
是安得不急扵見賢㢤後之君子以一身為務故思¶
以一身之貴窮天下之爵以一身之富盡天下之禄¶
以一身之&KR0014;擅天下之功名望望焉唯恐人之先己¶
也如是誰暇扵求賢㢤嗟乎天下至公也一身至私¶
<pb:KR4d0042_SBCK_010-68a>¶
也循公而㓕私是五尺竪子咸知之也然而鮮&KR0014;者¶
道不勝乎欲也今夫卜相下藝先民之所不齒者也¶
而所居之室重&KR0227;累盖名卿大人引領而願見若饑¶
之食焉以其&KR0014;言己之禍福故也士之&KR0014;言天下國¶
家之禍福而未嘗有人欲見焉門未入而閽人拒之¶
者有矣謁既上而辭以事者有矣或貌若恭而情不¶
在焉或言雖交而意不通焉遇之以常人問之以常¶
事一靣而去有如道路吁可怪也彼卜相之言禍福¶
受之天而不可變者也雖其知之無益扵事士之言¶
禍福在乎人而足以有為者也幸而聞之則禍可轉¶
<pb:KR4d0042_SBCK_010-68b>¶
而爲福危可復安亂可復治兹有益之大也貴無益¶
而賤有益爲一身而忘天下果其人之忠且賢邪有¶
志之士果宜&KR0200;&KR0200;扵其間邪覯逺方之人弛擔都下¶
再期月矣惟其山林之状而魚鳥之心懼取辱扵形¶
&KR0020;之塗非舊相識曽未敢踵其門&KR0005;求夫有古君子¶
之道者而爲之依㱕尚未&KR0014;也今者友人董士㢘自¶
陳之秦相遇扵道既稱執事之徳髙出扵世且言誤¶
聴嘗得區區之姓名有與進之意伏而思之以執事¶
之&KR0018;雄材得羙仕是扵其心靡有所不足矣而以草¶
茅之㣲寘在齒牙豈非有古君子之道以天下爲務¶
<pb:KR4d0042_SBCK_010-69a>¶
而急扵見賢者乎覯雖非賢焉敢自匿故兹浣濯衣¶
&KR0227;請問左右&KR0060;念覯資朴不羙其生三十餘年所務¶
唯學所好唯經扵當時之文誠未有以過人者至若¶
周公之作孔子之述先儒之所未逹歴代之所不行¶
者嘗用功焉其志&KR0005;以昭聖人之法拯王道之綱製¶
爲圗書以備施用明王有作舉而措之四海之内庶¶
乎斯民之復有知也不幸寒餓之鋒刼而去之有懐¶
未果中夜長歎今兹箱篋草具畧有存者旅窮無資¶
弗及繕録執事若扵暇日賜之從容當挈其一二陳¶
諸座隅必有可觀者矣吁古之所謂知己者信其道¶
<pb:KR4d0042_SBCK_010-69b>¶
也非徒利其身也不然何山之&KR0055;而不可廬何水之¶
廣而不可魚著書傳道求聞扵後世不猶愈扵碌碌¶
食衆人之食乎不宣覯慚汗再拜¶
　　　上劉舍人書¶
舎人執事伏以今之學者露其才業日干於兩制之¶
門者誠以輕重斯文進退多士遇其知則朽株為春¶
華咈其意則夷路為太行故書不憚手之胝言不恤¶
脣之腐拳拳俯伏于下風唯恐不得請也覯誠愚闇¶
竊謂不然且吾君以兩制為賢使主天下之士士之¶
得失天下之本繫焉得一士為天下利繄兩制之功¶
<pb:KR4d0042_SBCK_010-70a>¶
失一士為天下害繄兩制之罪不得罪于君&KR0005;得罪¶
于民不見非于今&KR0005;見非于後賢人君子有位有名¶
其肯舍功而趍罪以自貽媿耻㢤如是果才邪雖未¶
嘗識靣其必不棄矣果不才邪雖日拜乎前其必不¶
取矣則有志之士何足屑屑扵其門㢤故自弛檐京¶
師于今累月足迹罕及名卿之堂者為是故也然今¶
日所以請見扵明公者盖亦有&KR0003;伏念覯生江南去¶
明公之居不數百里自成童巳知讀明公之文辭矣¶
繼聞决髙第效羙官立朝廷正色直言磊磊有烈丈¶
夫之氣小人不佞抑好義者也聞古人之風恨不得¶
<pb:KR4d0042_SBCK_010-70b>¶
見况今人之得見而可不請見乎惄如扵心為日乆¶
矣昨值明公銜命北方往来數月及節旄之至則抱¶
病邸舍倦扵趍走幸今有間輙塵&KR0039;賔次生平所著¶
貧無&KR0083;筆弗及自陳明公試引之座隅徐觀其用心¶
可也伏慮左右不察以覯為趍利而來者敢奉書以¶
為先不宣覯恐懼再拜¶
　　　上吴&KR0213;人書¶
舍人執事覯家江南結髪學問讀古人之書竊慕其¶
所為而不可得見&KR0005;求今人之似古者而宗之蚤瞻¶
莫望唯恐弗&KR0023;天聖中聞執事以進士舉為太常第¶
<pb:KR4d0042_SBCK_010-71a>¶
一詞章卓異風動逺迩腐儒老生骨醉心死時則見¶
執事之才其後數年　天子脩先帝故事親策賢良¶
而執事褎然為舉首推考經術以戴翼世務疑亡&KR0419;¶
補言到聖處時則見執事之識居山&KR0705;&KR0705;去上國三¶
千里望風長懐無路請謁有如衰根病芽棄置幽谷¶
雖知有陽春之和皎日之光不得與㝷常草木並受¶
其賜歉然扵中積有年矣今兹竊幸詔舉茂才州郡¶
不明以妄庸人充賦弛檐以来博聞髙誼心馳門闑¶
若渇扵飲故擇令日塵&KR0039;賔次重念覯性質無似不¶
䏻與時世争利&KR0162;造化之術而甘扵寂寞之道行思¶
<pb:KR4d0042_SBCK_010-71b>¶
坐誦垂二十年其志幸一試用就尺寸之效以章其¶
身千載之後不與碌碌者同泯沒爲凡&KR0017;扵地下聖¶
人當天俊乂雲合有志如此豈敢自必執事當世儒¶
首言重蓍蔡可稱邪爲天下稱之可進耶爲天下進¶
之不敢求哀以犯公義所業策論五十首謹獻諸左¶
右潤色之暇稍賜觀覽千萬幸甚不宣覯再拜¶
　　　上王内翰書¶
内翰學士明公覯江湖凡人生得至愚之性天以六¶
經群言煨燼之餘以成其愚而不與白雲淸泉衣食¶
之奉以養之家貧事親漁釣樵斧不足以具甘㫖朅¶
<pb:KR4d0042_SBCK_010-72a>¶
來人間學習世務續鳬之脛乆而無成今兹聞國家¶
求賢良文學之士蒙不知今竊况扵古謂版築飯牛¶
之㣲或不為時君所棄因出草廬從州郡之舉乞錢¶
為食陸走三千里西嚮轂下京塵㝠㝠&KR0020;利相軋既¶
貧且病財不&KR0014;以俻簡墨力不䏻以事趍走弊衣徒¶
行僮僕楚語誠難以候閽人之顔色以附名卿之熖¶
也非夫烈丈夫抱義慷慨不好苛禮者安&KR0014;為覯之¶
地㢤伏惟明公盛徳大名震曜四海仕者學者以為¶
依歸矧曩昔之幸嘗一拜扵門下今日之來不敢伏¶
匿自絶髙義&KR0186;請見扵賔客之後明公亦留意乎所¶
<pb:KR4d0042_SBCK_010-72b>¶
業策論五十道姑飾其藁以籍手應用之文未免蕪¶
累觀其大畧可也生平著明堂定制圖一道并序平¶
土書并圖三道皆繩先儒之誤以章聖人大法施諸¶
儒林粗可稱述舊本漫㓕未敢自陳暇日一垂問焉¶
當指畫扵座隅也質野之人言無遜避惟䡖其罪而¶
巳不宣覯再拜¶
　　　與章秘校書¶
秘校章君足下昨暮枉駕告以東南行徒歩不&KR0014;送¶
别豈任依依覯初未相識毎與丘思語頗得足下之¶
為人及問歐陽校理益信之他日足下顧我扵邸&KR0213;¶
<pb:KR4d0042_SBCK_010-73a>¶
氣和而言正其辨&KR0003;駸駸到義理憤世疾惡有大丈¶
夫之芒角此固不待觀文辭而後知其業也噫昔三¶
代之人自非大頑頓盡可以為君子何者仁義禮樂¶
之教浸&KR0075;扵下自鄕徂國則皆有學師必賢友必善¶
所以養耳目鼻口百體之具莫非至正也足下生今¶
世教化風俗既無可道况在公相貴富之家非愚且¶
䛕孰肯辱扵門下是所與居者又可料矣而&KR0014;自立¶
如此非天資超然異扵衆人乎夫&KR0005;有為之士常憙¶
其類盖類同則志合志合則力并力并則事可行功¶
可成禽邪人獵邪道或掎或角庶乎有俻也覯不肖¶
<pb:KR4d0042_SBCK_010-73b>¶
承足下之風歡慰無極詩曰是薦是蓘必有豊年抑¶
強勉而巳矣吴越羙山水出&KR0349;塵臭處而居之者飄¶
飄若僊去然其人物愈衰少安定胡先生瑗往來扵¶
其地思古人而不得見姑從之㳺可也逺道慎飲食¶
以適親意幸甚幸甚六月五日旴江李覯白¶
　　　上江職方書¶
知郡職方執事覯伏以新進俗儒樂㳺貴常之門者¶
莫不有求也或崇飾&KR0083;筆以希稱譽或邀結&KR0020;援以¶
干薦舉或丐禄粟之餘以免困餓或借成柄之末以¶
欺愚弱奴言婢笑情状百出上之人以其求之私也¶
<pb:KR4d0042_SBCK_010-74a>¶
作為&KR0028;鍵唯恐拒之之弗絶耳其間雖為有道義而來¶
者亦多以是疑之疑之不釋則所以待之之禮與衆¶
無異故好古㓗㢘之士拂衣逺遁羞與薦紳相聞者¶
可勝道㢤覯小人世宅田野上天哀憐以古人之性¶
授之讀書属文務到聖䖏其言周公之作孔子之&KR0274;¶
盖多得其根本漢以来諸儒曲見蕪&KR0003;頗或擊去以¶
此著書數萬言矣不幸少年繆計屢乞鄊舉求而不¶
得祗自&KR0126;汙今兹行年三十餘固知非矣方&KR0005;削迹¶
塵路屏居林藪張皇本心洗滌外慮未明者明之未¶
備者備之使三代之道珠連玉積盡在掌上所大願¶
<pb:KR4d0042_SBCK_010-74b>¶
也若夫毁譽用舍計之巳熟譽邪惟天下自譽之覯¶
不求譽也用邪惟天下自用之覯不求用也懐姦攫¶
利所弗忍聞頭斷胷裂直氣不死故常望形&KR0020;之塗¶
而不欲一舉趾以趍進扵其中誠恐以常人疑之以¶
常人待之則㳺河蹈海不足洒耻近者訪舊吴越彷¶
徉而㱕竊承明公以儒學吏術作鎮于此因念今二¶
千石當古諸侯之位而覯幸得尺寸地在治下為居¶
人苟復耿介自異不&KR0014;一至門左以謝仁政則失所¶
以事&KR0022;君之禮輙敢策羸馬襲弊衣以貽閽人羞伏¶
惟明公聴其言察其意知其非有求而來者則覯也¶
<pb:KR4d0042_SBCK_010-75a>¶
可無悔矣不宣覯再拜¶
　　　上慎殿丞書¶
知郡殿丞執事覯伏以佩有青幨有彤生善殺惡為¶
天之工斯士之甚通策無馬呼無僮衣麻食菽于山¶
之中斯士之甚窮扵戯以&KR0020;言之則弗類以道言之¶
則無間故吴公之治河南而賈誼薦陳蕃之守豫章¶
而徐穉禮風流未逺學者稱之今兹請謁敢以藉口¶
竊念覯郡之衣&KR0227;家也數十年来禄禀中絶天恤私¶
門不惜中和一㸃氣造為蕞爾之㣲躬生年未幾不¶
憙他習惟文惟學如哺如乳媚于耳目貫于心胷蚤¶
<pb:KR4d0042_SBCK_010-75b>¶
夜專一其樂無筭勝&KR0227;以還盖有成矣其或刮簡含¶
墨騁騖文&KR0080;金無鑛堅玉無璞頑㝷英取華所嚮皆¶
得至扵仁義之淵禮樂之源顧嘗吞吐堯舜掲厲商¶
周先代諸儒或有慚徳雖州郡齟齬莫肯聞薦而縉¶
紳先生當名路者多賜賞激謂非凡人以此自信若¶
當大任且貧且賤不怨不悔上事老母旁無昆弟乞¶
錢為食來往江湖零丁孤苦積有年矣今者竊嚮明¶
公以賢人之業仕　聖王之時激昻朝著指取郡&KR0009;¶
惟兹桑梓&KR0186;枉旌斾雖壷漿之迎曽未至止而愛民¶
之譽樂善之称随風北来襲滿人耳此誠有志之士¶
<pb:KR4d0042_SBCK_010-76a>¶
剖堙欝祈顧遇之秋林澤雖廣豈敢伏竄謹與諸生¶
犇問羈靮前之所陳固失謙讓但以渦沈俗間幸遇¶
明&KR0530;不䏻自言誰為言者郊次煩猥非敢願見視事¶
之後惟賜接納乃問乃聴驗其所有苟復碌碌與常¶
儒同則靣欺之罪委于吏議可也不宣覯再拜¶
　　　上楊屯田書¶
知郡屯田執事竊以唐有天下垂二十世明皇文治¶
之盛也而燕公佐之　宋有天下今數十年　真宗¶
文治之盛也而文公佐之二公之才相似其遇時得¶
君&KR0035;功立業亦復不異然燕公既沒而均垍從偽隕¶
<pb:KR4d0042_SBCK_010-76b>¶
其家世文公既没而執事之名籍甚當代其故何㢤¶
愚以為至忠大節抑姦與正王家所賴天&KR0017;所信惟¶
文公有焉傳曰君子善善也長惡惡也短善善及子¶
孫惡惡止其身以文公之賢其後世固當得志矣况¶
執事聰明多識剛中&KR0014;斷為儒有學術歴官有政績¶
盖如孔子之後而生伋文中之後而生勃宜夫士大¶
夫服膺之弗暇也覯草野之人未得仕進頃因薄逰¶
毎聴髙義前年冬龍圗髙平公在㑹稽嘗以尺書來¶
召且言執事監郡留意講學促令見之屬以窮愁多¶
故辦裝不早及其至彼則執事西行且數日矣高平¶
<pb:KR4d0042_SBCK_010-77a>¶
公一見&KR0055;以小人不得侍坐扵長者為歎覉旅之心¶
悔恨多矣昨者還鄕竊聞車&KR0016;布惠兹土且以水陸¶
之逺才數百里敢求寧居以咈所願謹正衣纓来伏¶
賔位恭惟執事之明必有所以待之之道矣生平志¶
業未敢自陳苟賜從容當稍布于左右䡖犯明哲伏¶
&KR0055;媿畏不宣覯再拜¶
　　　上聶學士書¶
省判記注學士執事伏以&KR0530;人既没禮樂失其師而¶
竒袤&KR0062;之雅正大潰遺音舊器殘破畧盡典經所志¶
什不存一儒其服者莫肯蹔&KR0009;目於其間&KR0005;何以格¶
<pb:KR4d0042_SBCK_010-77b>¶
天神召和氣隂陽之錯行風俗之不脩職此故也吾¶
王以一統之大再造聖法與民惟新爰募儒林俾言¶
大樂詔下之日有識慰抃然古道廢乆&KR0014;者誰何執¶
事才兼萬人心照億載聲音之道蚤所詳明因與一¶
二君子專制其事歷時未㡬改作大俻諒巳韻莖英¶
之啞起韶夏之僵后䕫足蹈扵幽墟師曠耳傾扵&KR0017;¶
部朝之鴻碩疇敢措辭覯江南賤夫行年二十八矣¶
唯學古憙事其志&KR0395;然竊聞朝家興復治世之作第¶
恨其身不&KR0023;齒廷臣之末得以升太廟侍圎丘聴八¶
音之發不徒破堙欝洗邪辟抑以觀先聖王所以&KR0063;¶
<pb:KR4d0042_SBCK_010-78a>¶
天感人其法度何如也所懐未果嗟憤何極雖然姑¶
願一拜先生之容側聆至言以辨大方因以卜已道¶
之&KR0391;否幸亦多矣昨始至都下盖曾候問僕人然卒¶
未克吐其區區今兹是用有言扵左右執事其亦少¶
留意乎覯嘗以明堂者古帝王之大事也而去聖乆¶
逺規模莫見周禮考工記大戴禮盛徳篇禮記月令¶
室个之&KR0003;參差不齊繇漢迄唐老師大儒各執一經¶
相爲矛楯有國者不知所以裁定遂使布政之宫缺¶
而不立雖有作者皆取臨時處置非復先王之法象¶
覯謂周禮大戴禮禮記皆聖人賢人之所作述不宜¶
<pb:KR4d0042_SBCK_010-78b>¶
&KR0186;有乖異反復思念則三家所指制度果同但立言¶
質略意義弗顯訓傳之士泥文太過遂成派分故嘗¶
挾而正之决而通之不以文害辭不以辭害意三家¶
之&KR0003;坦然大同堂室之度靡所回惑的的然如見成¶
王周公享帝視朔朝諸侯扵其上因作明堂定制圗¶
一道并序約五千言非執事博古知變不牽扵世俗¶
之論則不&KR0014;以别此書然恐計府少暇重以煩暑未¶
逮熟觀之謹先以所著潜書十五篇野記二篇禮論¶
七篇塵穢几上試加一覽可粗見其存心苟不以菲¶
薄而棄之時因休沐曲賜甄問則當奉法官之議鋪¶
<pb:KR4d0042_SBCK_010-79a>¶
陳扵席次然後足以盡其才謂其善則薦之可也譽¶
之可也其未至者則教而成之固儒師之職耳覉旅¶
貧困無&KR0083;墨傭寫之資止扵具草本而巳伏惟仁賢¶
畧其常禮而鑑其苦心幸甚幸甚不宣覯恐懼再拜¶
　　　上葉學士書¶
省判學士執事覯生江楚間始數&KR0010;竊習其家書見¶
&KR0303;董公孫之對問决科皆所以發天人之秘而彌縫¶
國家之務漢往而唐聮㡬百祀雖治亂相變而異人¶
時有其稱得士之盛者率由是道及稍長鄕先生教¶
以速化之術則謂當今取人一出於辭賦曰策若論¶
<pb:KR4d0042_SBCK_010-79b>¶
姑以備數因歷&KR0026;塲屋得雋者誠皆聲病靡靡之文¶
而巳借有材之髙識之通以禄仕故不敢放其絶足¶
越邪徑而趍大道腐儒愞筆喜幸多矣私心憤疾往¶
往竊垂義士之涕&KR0005;恐古道萎絶不&KR0014;復萌芽至年¶
十六時聞禮部奏貢士之可者賜第扵殿廷所得多¶
當世豪俊而執事之五策實流行扵天下募其本而¶
觀之則審刑政之㑹逹權利之變&KR0005;以富國便人而¶
納之扵禮義良今日之急務而衆賢之所未知者也¶
其辭典而贍其意正而通洋洋乎古人之風復歸於¶
筆下覯雖不肖用是感激竊喜&KR0349;譊流宕中亦有賢¶
<pb:KR4d0042_SBCK_010-80a>¶
士大夫毅然執戈刜&KR0075;辭而遵理道者重遇　主上¶
之明有司之公擢致髙等足以風四表而移士心矣¶
自時而後積十餘年㳺目扵書肆則熟執事之文采¶
侍坐扵先進則飽執事之治聲窈然如望梧桐之宫¶
聴鳯凰之鳴徒知其諧和中律噰噰盈耳而雲霧隔¶
之終不克一見其容状不意今兹旅食都下而執事¶
方在省局門牆伊迩有請見之路是用上問興居以¶
適所願昔人有言曰唯賢知賢小人不敢自稱道顧¶
可以當執事之知乎伏念覯草茅匹夫受性不甚魯¶
唯其心志耿耿不忍自溺扵流俗為學必欲見根本¶
<pb:KR4d0042_SBCK_010-80b>¶
為文必欲先義理晨夜探㔉力盡弗巳而州郡不肯¶
薦鄕黨不見稱年近三十隕穫日甚昨者因謂京師¶
忠賢所萃策試亡私奔走西嚮&KR0005;覬覦其萬一未及¶
弛檐而貢舉巳罷矣覉栖輦轂兩經晦朔親老食盡¶
又當㱕寧踽踽而来恓恓而返士林不鑑其道有位¶
不知其名背仕進之門而復入扵寒餓之水火此亦¶
烈夫好義所宜惜之也生平為文謹擇其二十四篇¶
寫成一冊及所著明堂定制圖一道并序草具其副¶
塵諸左右莅事之暇時賜觀覽足知覯心之所存焉¶
冒黷威重伏増慙怖不宣覯再拜¶
<pb:KR4d0042_SBCK_010-81a>¶
　　　上李舍人書¶
脩撰舍人執事洪惟天之清地之淳矞雲膏露所禀¶
無㡬甘泉紫芝僅承其餘是故其正氣也升之則為¶
神降之則為賢神所以造萬物賢所以治萬物其致¶
一也賢人之業莫先乎文文者豈徒筆札章句而巳¶
誠治物之器焉其大則核禮之序宣樂之和繕政典¶
飾刑書上之為史則怙亂者懼下之為詩則失徳者¶
戒發而為詺誥則國體明而官守俻列而為奏議則¶
闕政修而民&KR0046;露周還委曲非文&KR0154;濟禹益稷臯陶¶
之謨虺之誥尹之訓周公之制作咸曰興國家靖生¶
<pb:KR4d0042_SBCK_010-81b>¶
民矣自周道消孔子無位而死而秦嬴以烈火刼之¶
漢由武定晚知儒術至今越千載其間文教一盛一¶
衰大抵天下治則文教盛而賢人逹天下亂則文教¶
衰而賢人窮欲觀國者觀文而可矣吾君接　三后¶
之遺烈對皇天之駿命身居九清横制四海獷俗庭¶
而兵革偃年榖豐而禮讓作太平盛事漸而無纇繇¶
是下明詔戒文弊抑末世之流宕復先王之炳蔚方¶
内豪傑翕然承風援毫者悉本三代㳺談者羞聞五¶
覇始自薦紳逮于韋布盡雍雍如也雖然羽者必有¶
鳯毛者必有麟文章之囿則宗主存焉伏惟執事以¶
<pb:KR4d0042_SBCK_010-82a>¶
大臣子知聖人道策名天階從事冊府竒辭高識日¶
新又新潤色之任拾取如芥誠&KR0005;輔君政而主師教¶
四三皇而七六經固蒸人之宗王而學者之指南也¶
&KR0060;念覯家扵江表生而&KR0285;學誦古書為古文不敢稍¶
逗橈行年二十八未&KR0023;薦用于時謗讟益多窮困益¶
甚怳然　自疑其業之非是輙敢决正于左右未知¶
&KR0433;蔡之仁肯錫之一言㢤謂之是則區區姓名當由¶
此而顯謂之非則齒少氣盛猶足以改習然則謂執¶
事為文章宗主而指南扵學者良不虚矣生平為文¶
謹采其二十四篇寫成一冊及所著明堂定制圖一¶
<pb:KR4d0042_SBCK_010-82b>¶
道并序草具其副辱諸侍者演暢多暇一賜觀覽千¶
萬幸甚千萬幸甚藪澤庸㣲干犯崇貴曷任畏罪不¶
宣覯再拜¶
　　　上宋舍人書¶
脩撰舎人執事覯不肖竊謂文之扵化人也&KR0055;矣雖¶
五聲八音或雅或鄭納諸聴聞而淪入心竅不是過¶
也嘗試從事扵簡策間其讀虗無之書則心頽然而¶
厭於世觀軍陣之法則心奮起而輕其生味縱横之¶
&KR0003;則思譎詭而忘忠信熟刑名之學則憙苛刻而泥¶
㢘隅誦&KR0046;遁之篇則意先馳扵水石詠宫體之辭則¶
<pb:KR4d0042_SBCK_010-83a>¶
志不出扵匳匣文見扵外心動乎内百變而百從之¶
矣諒非淳氣素具通識旁照則為其&KR0001;敗壊如覆手¶
耳韓子有言曰儒以文亂徳豈謂是乎然則聖君賢¶
輔&KR0005;以使民遷善而逺罪得不謹扵文㢤有周而上¶
去古未遠而濬&KR0530;時起以綱領之彬彬之盛如天地¶
日月不可復譽其大而褒其明也至于漢初老師大¶
儒未盡凋落嗣而興者皆知稱先聖本仁義數百年¶
中其秉筆者多有可采魏&KR0051;之後涉于南北斯道積¶
羸日劇一日髙&KR0227;立朝不恤治具而相高老佛無用¶
之談世主儲王而争誇姦聲亂色以為才思虗荒巧¶
<pb:KR4d0042_SBCK_010-83b>¶
偽㓕去義理俾元元之民雖有耳目弗&KR0014;復視聴矣¶
賴天相唐室生大賢以維持之李杜稱兵扵前韓柳¶
主盟扵後誅邪賞正方内嚮服堯舜之道晦而復明¶
周孔之教枯而復榮逮于朝家文章之懿高視前古¶
者階於此也不意天宇之廣頽風未絶近年以來新¶
進之士重為其所扇動不求經術而摭小說以為新¶
不思理道而專雕鎪以為麗句千言萬莫辨首尾覽¶
之若㳺扵都市但見其晨而合夜而散紛紛藉藉不¶
知其何氏也逺近傳習四方一體有司以俻官之故¶
姑用汎取&KR0200;辭&KR0861;舉無如之何聖人之門&KR0005;復榛蕪¶
<pb:KR4d0042_SBCK_010-84a>¶
矣&KR0001;幸　明后在阼賢臣在位慨然興念思遏其波¶
凡曰有識孰不抃慰然詢扵輿人則僉謂執事與禁¶
掖數公謀救斯弊用心最切至覯僻逺之民也&KR0023;聞¶
是語信之不疑誠以執事&KR0018;大才業角馳英俊之&KR0163;¶
疊為天下第一遭時結主坐致嚴近苟協咨同僚翊¶
起正道鑿吾人之&KR0336;而㱕以中和之氣固其職矣雖¶
然世俗之仕難以道諭易以名誘誘之之術不在辭¶
費胡不扵廣衆之中擇其好古知道有出扵人者浴¶
其塵垢被以羽翼使奮飛扵天衢庶夫聞見之者知¶
&KR0001;勸勉乎記曰以義度人則難為人以人望人則賢¶
<pb:KR4d0042_SBCK_010-84b>¶
者可知矣若必求徳行如顔閔文學如㳺夏者而後¶
取之則是待飛&KR0480;腰褭而乗車也伏惟稍卑其論而¶
聴小人之請覯家扵南楚生二十有八年矣自総髪¶
讀書羞以耿耿之心為流俗&KR0001;昏醉開卷執筆輙欲¶
闚見古作者之状貌為之浸乆非敢自謂有所得然¶
其用意不為不專矣家貧親老弗&KR0023;禄仕或怒其介¶
或笑其迂左排右擠溝壑是虞今兹旅食上國日聞¶
高義不慙賤陋奉累閽守必欲招延雋傑激勸頑鄙¶
顧可以隗為始乎昔牛竒章見稱扵韓吏部而名遂¶
籍甚退之非僧孺&KR0001;可跂及也然而&KR0001;以稱之者急¶
<pb:KR4d0042_SBCK_010-85a>¶
扵教道欲其行之者多庸兹奨勵而巳耳今覯雖不¶
才抑猶未肯與僧孺等列執事不為退之之事則巳¶
若其為之幸少留意焉嘗&KR0001;著明堂定制圖一道并¶
序其意在賛明經義以埤益一王之盛禮天門祕&KR0201;¶
未敢通獻謹繕其副陳諸座隅并以雜文二十四篇¶
録為一冊繼用塵瀆潤色多暇時賜財擇是&KR0001;願也¶
志切言直有犯威尊俯伏待罪不宣覯再拜¶
　　　上范待制書¶
知府待制執事覯嘗聞之鶡&KR0227;子曰賤生扵無&KR0001;用¶
中流失船一壺千金始猶未信今乃知之嗟乎古之¶
<pb:KR4d0042_SBCK_010-85b>¶
為士者何其顯榮㢤身弊緼而寵踰華衮腹藜糗而¶
富埒千乗故有以南靣之王而擁篲扵匹夫公子國¶
相而執轡扵羸老兹戰國之事尚未足法漢有天命¶
四履之逺化戎為華而猶求賢如不及州郡察焉四¶
府辟焉一介之善無敢漏畧縣郷小吏名汙賤者也¶
翼之而仕角之而朝者往往有焉此無他盖有國者¶
慮下情之壅遏得人以快耳目當塗者畏曠官之罪¶
以舉賢為稱職習俗相尚氣熖薰灼而然也故于時¶
&KR0014;言以上多自琢飾閨門為仕進之階郷黨乃榮名¶
之路奨助風教夫豈小歟厥後古道不逞辭科浸長¶
<pb:KR4d0042_SBCK_010-86a>¶
為士者何其顯榮㢤身弊緼而寵踰華衮腹藜糗而¶
富埒千乗故有以南靣之王而擁篲扵匹夫公子國¶
相而執轡扵羸老兹戰國之事尚未足法漢有天命¶
四履之逺化戎為華而猶求賢如不及州郡察焉四¶
府辟焉一介之善無敢漏畧縣郷小吏名汙賤者也¶
翼之而仕角之而朝者往往有焉此無他盖有國者¶
慮下情之壅遏得人以快耳目當塗者畏曠官之罪¶
以舉賢為稱職習俗相尚氣熖薰灼而然也故于時¶
&KR0014;言以上多自琢飾閨門為仕進之階郷黨乃榮名¶
之路奨助風教夫豈小歟厥後古道不逞辭科浸長¶
<pb:KR4d0042_SBCK_010-86b>¶
不由經濟一出聲病源而海之以至今日矧惟　真¶
帝在上皇天乃睠太平之根穏貫坤厚四鄙酣寝無¶
雞鳴犬吠之警法令流暢罔或牴牾役夫賤類馳一¶
乗之傳則足以呼舞諸侯矣三尺童子據案㺯筆則¶
足以斬决強梗矣不待偉人&KR0055;智而職事巳治故雖¶
浮華淺陋之軰率為可用聲律取士孰不曰宜學小¶
則易工利近則可欲貟位有數而求之者多國朝患¶
其或私謁也扵是糊其名易其書混致扵考官之手¶
固不知其立身之行幹蠱之才雖有仁如伯夷孝如¶
曽參直如史魚㢘如扵陵一語不中則生平委地况¶
<pb:KR4d0042_SBCK_010-87a>¶
執其柄者時或非人聲律之中又有遺焉薦扵鄕奏¶
扵禮部第扵殿庭偶失偶得如奕棊耳名卿大臣以¶
其無舉知之責也閉其口不復言天下士俛視同術¶
䟽若秦越養威重崇愛惡管庫之&KR0571;洒掃之僕皆得¶
以保任而惜一言以舉遺逸雖然好古㓗㢘之士寧¶
忍饑而死耳安&KR0014;仰靣以希其咳唾扵戯學道之無¶
益也如此夫宜其腐儒小生去本逐末父詔其子曰¶
何必讀書姑誦賦而巳矣兄教其弟曰何必有名姑¶
程試而巳矣故有縑緗凝塵不記篇目而致甲科帷¶
薄汙辱市井不齒而諧羙仕勸善懲惡將安在邪萬¶
<pb:KR4d0042_SBCK_010-87b>¶
一史臣示書法於後世則赤墀之下當有任其責者¶
矣噫非大賢君子其&KR0154;&KR0014;矯之覯建昌南城人也生¶
二十有九年矣齠齓憙事以進士自業摘花蕊寫雲¶
煙為世俗辭語頗甚可取愚不惟道之隆替時之向背¶
輙㳺心扵聖人之藴志&KR0005;以堯吾　君羲吾民晨夜¶
精思頗為有得視闕政如已之疾視惡吏如已之讐¶
恨無斗水以洗濯瑕&KR0126;四顧悲歌時或涕洟然而命¶
薄計拙動成顛仆鄕書之不録况爵命乎孤貧無依¶
載其空文走南北楫焉而川竭蹄焉而路窮嘗遊京¶
邑凡時之&KR0001;謂文宗儒師者多請謁焉但伏執事之¶
<pb:KR4d0042_SBCK_010-88a>¶
名時最乆矣謀之扵儒林則又謂執事表知樂之士¶
有自&KR0260;衣而得召者如覯等軰庶可依㱕不幸未及¶
弛檐而執事以言左遷時異事變卒無&KR0001;遇彷徨而¶
㱕又黜鄕舉身病矣力窮矣仰喜朝車適留兹土故¶
不逺五百里犯風雨寒苦來拜扵廡下古之君子居¶
易以俟命不患人之不巳知今覯也踽踽而來若行¶
賈之為者其故何㢤伏念家世貧乏幼孤無兄弟老¶
母年近六十饑焉而無田寒焉而無桑喁喁科舉求¶
不可望之祿以為養抑䟽闊矣毎朝夕進側則見髪¶
斑體臞而食淡衣粗烏鳥之情痛劈骨髄王城百舍¶
<pb:KR4d0042_SBCK_010-88b>¶
天門九關銖銅不畜何路自逹遐方小郡知已斷絶¶
姦邪&KR0001;怒哆冶&KR0001;笑身無油脂日就乾腊往時多事¶
勤苦成疾今兹憂愁益復發作長恐醫餌不繼忽沉¶
溝壑内孤慈母上&KR0018;明時&KR0001;懐不伸抱恨泉壤以此¶
計校不宜黙黙是以来也伏惟執事以文學名家以¶
公忠許國封書言事及扵母子夫婦間無&KR0001;&KR0046;諱庭¶
辯宰相而辭不可屈此其心&KR0005;大有為者也不日祗¶
奉明詔㱕于　帝右持衡制事當不因循然則仕籍¶
未甚清俗化未甚修賦役未甚等兵守未甚完異方¶
之法亂中國夷狄之君抗天子長驅大割用工非一¶
<pb:KR4d0042_SBCK_010-89a>¶
肘腋諮議豈宜少人漸而收之盍自今日覯雖不才¶
以備一人之數顧不可乎苟取其窮而通之取其賤¶
而貴之補罅續斷粗當益國不徒矯世俗騰舉士之¶
名而巳此在髙明熟慮之也弗復云云嘗所著明堂¶
定制圖一道并序前日度支魏公以列于座隅兹不¶
再獻潜書十五篇野記二篇禮論七篇共一冊謹用¶
塵瀆常行所業五卷亦以資間暇一笑皆舊寫不精¶
致恕而憐之可也不宣覯再拜¶
　　　上孫寺丞書¶
寺丞執事當今天下職官孰䡖重㢤去扵民不逺事¶
<pb:KR4d0042_SBCK_010-89b>¶
之一介必折諸其庭莫如縣大夫者吾邑之在江表¶
亦繁鉅矣戸口櫛比賦米之以斛入者歳且數萬自¶
政不得人二三年来尤為昏亂公庭攘攘塞耳不聞¶
怨聲民錢獄理交手為市刺史弗之恤㢘使弗之問¶
褁粮北走路宿一月然後至京師天門沈沈虎士交¶
㦸朝無親黨䄂無金貝有&KR0014;自逹其&KR0072;者乎是以窮¶
夫細人拷棒且死噤不得言唯仰首拜天以願雪活¶
嗟乎　聖人在上此何罪也不意復有執事取而正¶
之民之瘡痍洗刷鍼療吏之宿贓奪諸其懐書牒訟¶
争者不持尺布斗粟喜捷而返里胥大徭随候衙喝¶
<pb:KR4d0042_SBCK_010-90a>¶
無土工木材之責綰弊布衣食菜飲水晨而出暮不¶
敢休勉勉哀矜與赤子為父母貪人侈婦之&KR0001;竊笑¶
守道君子嗟嘆之不暇嗚呼仕今之世處今之俗其¶
心皎皎追古人為徒伏惟執事之事業其小大何如¶
也但恐聴詳則事滯愛極則姦生髙明多見當自知¶
矣小人無位請賛言之押劵書移畒稅者立判時遣¶
無淹乆以匱其力則農不傷䑕&KR0060;狗偷得情則巳無¶
姑息以枝其辭則捕逐之吏敢奉其職村氓僻陋逺¶
者二百里&KR0018;米為食十&KR0162;六七以足薪蒭房賃之費¶
旦入郭門夜馳而出往返猶且數日若必求其根待¶
<pb:KR4d0042_SBCK_010-90b>¶
其蔓或旬或月然後罷㱕則&KR0005;顛躓乞假之無地耒¶
耜不得深其田斧斤不得采其山矣賊徒狡獪心豈¶
㢘耻昨鞭今戮猶或不悛若必撫而哀之則&KR0005;㳂上¶
官之語以誣捕巳者如此則雖白晝觧人之衣貝者¶
掩目而過矣仰惟執事以明易慎以義奪仁情見則¶
勿疑罪當則勿恤乃古君子佩弦之流也玉光無瑕¶
綱目無漏完粹精宻可勝道㢤覯邑外草萊之民也¶
落魄不肖生年二十三身不被一命之寵家不蔵擔¶
石之榖雞鳴而起誦孔子孟軻群聖人之言纂成文¶
章以康國濟民為意餘力讀孫吴書學耕戰法以備¶
<pb:KR4d0042_SBCK_010-91a>¶
朝廷犬馬驅指膚寒&KR0044;腹饑渇顛倒而不變非獨人¶
之云云坐而自歎且自笑者也今者進不敢祈執事¶
尺書之薦退不敢受里閭啓齒之嘱以希幸扵左右¶
觴酒臠炙非所懐也唯其公論末策思得自陳以增¶
盛徳之分寸故為之一來執事以為何㢤不宣覯再拜¶
　　　上余監丞書¶
監丞執事覯南城小草民也竊聞執事以文辭判是¶
非取先天下豪俊馬首南嚮尹兹大邑盛名之下不¶
&KR0023;愛坐臥越四百里奔走来見嘗&KR0001;著文家貧弗及¶
更寫謹獻舊藁一策凡九十五首約萬餘言以請命¶
<pb:KR4d0042_SBCK_010-91b>¶
階闥伏念覯十嵗知聲律十二近文章思慮猖狂耳¶
目病困者既十年矣而公不舉扵州郡私不信扵閭¶
里梯天莫見　明主窮海未遇知巳朝談仁義暮學¶
計䇿云云雖多徒取笑恠老母坐堂親愛盈屋耒耜¶
不供升斗之食桑麻不足一帶之衣塵埃四走乞丐¶
無地此亦立節丈夫&KR0001;宜歎惜者也今執事識量足¶
以鑒&KR0391;否位望足以為升黜亦奚吝開卷一覽思其¶
&KR0001;以㢤夫驅馬而賣之者為市人&KR0001;貴賤未足以為¶
駑良遇伯樂而弗一顧則雖日馳千里皆驢材也伏¶
惟少留念焉他日執事得位&KR0005;相洗濯四表&KR0200;&KR0200;之¶
<pb:KR4d0042_SBCK_010-92a>¶
力一獻門下以託名扵本傳之末顧不羙歟古之相¶
遇者或以一言之善或目擊而道存意氣&KR0001;合唇齒¶
後也不復浮辭唯增媿畏而巳不宣覯再拜¶
　　　上蘇祠部書¶
通判祠部執事覯毎習觀書傳見古人有先後相因¶
貴賤相取刷浴塵穢挈而致之功名之境者未嘗不¶
廢書太息巳或泣下何者兹道&KR0299;&KR0705;為日逺矣士之¶
&KR0260;衣革帶顛倒風塵時無不扼肘歎望曰我無知已¶
一旦成大聲享大任則復因循自守鮮䏻知人盖處¶
賤而求人知也則利在乎已既貴而知人也則利㱕¶
<pb:KR4d0042_SBCK_010-92b>¶
扵人為己而不為人是以然也繇此逹者自逹窮者¶
自窮上下背馳不翅胡越見天球河圖委在溝瀆不¶
肯一濡足振起之而安行自若者皆是也欲望張皇¶
古道聳勸士&KR0011;使碌碌者聞風而勇善不亦難㢤是¶
皆假道義以自進其身身既進則忘之矣真有道者¶
果不如是伏惟執事以佐王之才應期而出第進士一¶
為&KR0014;官中賢良受清秩治道二十五策霆轟風飛震¶
伏天下非真有道者安&KR0014;卓犖如此是則夷髙翦蕪¶
為後進開路誠有望扵執事也覯南城賤民自以家¶
世儒素生長好學由六七歳時調聲韻習字書勉勉¶
<pb:KR4d0042_SBCK_010-93a>¶
不忘逮于今兹年二十七矣其間染采薰香附合時¶
律外尤存心扵古學沉酣鼓舞其志不甚眇小然而¶
進不得州郡舉退不得鄕曲譽饑寒病瘁日就顛仆¶
抱其空文四顧而無&KR0001;之今者竊嚮執事風采不辭¶
道路暑濕之勤夙夜奔走求通扵門下以執事之明¶
其亦為之動心㢤覯生平&KR0001;著力弱貨殫不&KR0014;盡寫¶
今&KR0001;摯者舊文五卷盖備舉子常禮禮論七篇潜書¶
十五篇别寫為净本一冊政治餘間首乞觀覽其餘¶
篋帙細碎苟蒙顧取續當具其藁以獻雖然猶未足¶
以盡覯&KR0001;懐也覯往者毎見&KR0022;國政敎有玷缺不完¶
<pb:KR4d0042_SBCK_010-93b>¶
者下民疾害有酸楚未復者摭其條目雜然甚多因¶
欲作狂夫策五卷既成其五篇矣自以意切言直懼¶
為世俗&KR0001;忿誚執筆瞻顧逗撓而止又以明堂者古¶
先帝王之大事而去聖乆逺規模莫見周禮考工¶
記大戴禮盛徳篇吕氏春秋十二記室个之&KR0003;參差¶
不齊繇漢迄唐老師大儒各執一經相為矛楯有國¶
者不知&KR0001;以裁定遂使布政之宮缺而不立雖有作¶
者皆取臨時䖏置非復先王之法象覯謂周禮大戴¶
禮呂氏春秋皆聖人賢人之&KR0001;作述不宜輙有乖異¶
反復䆒省則制度果同但立言質畧意義不顯鄭康¶
<pb:KR4d0042_SBCK_010-94a>¶
成蔡伯喈軰泥文太過遂成派分故嘗挾而正之决¶
而通之不以文害辭不以辭害意三家之&KR0003;坦然大¶
同堂室之度靡所回惑的的然如見成王周公享帝¶
視朔朝諸侯扵其上因欲作明堂定制圖一道并序¶
遇病中廢未克成之復謂易者三聖之&KR0001;以教人因¶
時動静而終之以徳義五經特是為&KR0055;矣古今觧者¶
唯王輔嗣尤得其㫖然亦未免缺誤况此經變動無¶
常學者不&KR0014;知所凖的覯常撮其爻卦各有部分仍¶
辨輔嗣之失因欲作易論十篇然非汰思慮旬月間¶
不可以措筆是三書者他日即成就跪致扵几席之¶
<pb:KR4d0042_SBCK_010-94b>¶
側則夏時坤乾未必不爲仲尼所取也今之獻者聊¶
可味其一臠耳仰惟執事思古人相因相取之道而¶
念其所以来之意羽凡骨爲飛仙起涸魚爲雲龍藥¶
石哺乳使其銜恩則他日執事入坐廟堂出擁旄&KR0207;¶
遂大勲扵時覯雖不才東西指顧必有可用今也不¶
敢豫自道幸執事裁之不宣覯恐懼再拜¶
　　　&KR0009;上范叅政書¶
慶暦四年六月四日應茂材異等科李覯謹西望再¶
拜奉書叅政諫議明公閤下覯一二年來竄遯山谷¶
竊聞明公㱕自塞垣叅預朝政無似之人辱知最厚¶
<pb:KR4d0042_SBCK_010-95a>¶
延頸下風憂喜交戰喜者何謂兾明公立天下之功¶
憂者何謂恐明公失天下之名夫以明&KR0530;之性樹剛¶
中之徳裁量古今愍測衰敝昔者言之而不得行之¶
誠無可奈何今在行之之位矣盖當築邦家之基天¶
不足爲高地不足爲牢此所謂冀明公立天下之功¶
也然塞孟津者非捧&KR0095;可足治膏肓者非苦口不宜¶
遺闕之原豈是眇小若曰患更張之難以因循爲便¶
揚湯止沸日甚一日則士林稱頌不復得如司諫待¶
制時矣此&KR0001;謂恐明公失天下之名也嗟乎當今天¶
下可試言之歟儒生之論但恨不及王道耳而不知¶
<pb:KR4d0042_SBCK_010-95b>¶
覇也強國也豈易可及㢤管仲之相齊桓公是覇也¶
外攘戎狄内尊京師較之於今何如商鞅之相秦孝¶
公是強國也明法術耕戰國以富而兵以强較之扵¶
今何如是天子有帝王之質而天下無强國之資為¶
忠為賢可不&KR0055;計洪範八政首以食貨天下之事未¶
有若斯之急者也既至窮空豈無憂患而不聞節用¶
以取足但見廣求以供用夫財物不自天降亦非神¶
化雖太公復出扵齊桑羊更生扵漢不損扵下而䏻¶
益上者未之信也况今言利之臣乎農不添田&KR0094;不¶
加桑而聚歛之數嵗月增倍輟衣止食十室九空夲¶
<pb:KR4d0042_SBCK_010-96a>¶
之既苦則去而逐末矣又從而籠其末不為盗賊&KR0005;¶
何適也况旱災荐至衆心悲愁亂患之來不可不戒¶
明公何不從容為上言之國奢示儉抑有前聞動人¶
以行不煩虚語必也省宮室之繕完徹服玩之&KR0075;靡¶
放宫女以從伉儷罷樂人以歸農業後庭愛幸使衣¶
無曵地群下賜予使賞必當賢戒逸樂之蕩心慕淳¶
樸之為徳不唯惜費亦足移風至扵昭事神祗尊奉¶
釋老務從中道無徇末流郊祀天地禮之大者先王¶
立法實有明文謂天下之物無可以稱其徳故牲用¶
繭栗器尚陶匏大路越席以昭其儉愚儒在野不覩¶
<pb:KR4d0042_SBCK_010-96b>¶
大祀間之道路有異扵斯費鉅禮煩願留意也寺觀¶
所湏未嘗盡見唯前年在京值修開寳寺耳觀其所¶
用誠難定數然以意論之害亦大矣且時賣官雖大¶
理評事無慮一萬緍耳假如此寺秪費十萬緍亦當¶
十貟京官矣彼十貟京官以常例任使數年之後便¶
當臨民以為萬戸縣尹則十萬家之禍又以為十萬¶
戸郡守則百萬家之禍矣若輟一寺之費而不賣十¶
貟京官是免百萬家之禍佛如有靈豈不歡喜一寺¶
尚爾其他可知孔子曰禮與其奢也寧儉矯枉過正¶
此其時也設謂復于質畧&KR0220;損國容無以觀示于下¶
<pb:KR4d0042_SBCK_010-97a>¶
則未知瑶臺瓊室孰若茅茨土階之榮也若以逺古¶
之道難爲比擬則近世豈無其事㢤隋之文皇既可¶
爲吾　君法矣唐之楊綰亦足作吾相師也此事尤¶
淺近盖在明公術内乆矣然恐富貴娱樂有以移人¶
故敢告于左右嗟乎人夀㡬何時不可失無&KR0285;眼前¶
之爵禄而忘身後之刺譏也覯才不適時體復多病¶
非有望于仕進者也所願草茅之下復見太平瞑目¶
黄泉&KR0824;遺恨矣所著慶暦民言三十篇謹録上獻伏¶
惟稍賜觀覽干犯鈞台寔増慙汗不宣覯再拜¶
<pb:KR4d0042_SBCK_010-97b>¶
¶
直講李先生文集卷之二十七終¶
<pb:KR4d0042_SBCK_010-98a>¶
直講李先生文集卷之二十八¶
　　書¶
　　　　　　　　　　　　後學南城左賛編輯¶
　　　　　　　　　　　　後學廣昌何喬新校正¶
　　　&KR0009;上富樞宻書¶
慶暦四年六月四日應茂才異等科李覯謹西望再¶
拜奉書樞宻諌議明公(閤下)伏以天時否結海内煩¶
費力支王業属在賢人况樞宻擥軍國之權明公通¶
古今之道才位相稱功徳可圗此有志之士&KR0001;以願¶
忠扵僕人也覯江南人請言南方事當今天下根本¶
<pb:KR4d0042_SBCK_010-98b>¶
在扵江淮天下無江淮不&KR0014;以足用江淮無天下自¶
可以為國何者汴口之入嵗常數百萬斛金錢布帛¶
百物之備不可勝計而度支經費尚聞有闕是天下¶
無江淮不&KR0014;以足用也吴楚之地方數千里耕有餘¶
食織有餘衣工有餘材商有餘貨鑄山煑海財用何¶
窮水行陸走饋運而去而不聞有一物由北来者是¶
江淮無天下自可以為國也萬一有變得不為廟堂¶
之憂而姦雄之幸乎議者多輕東南謂為怯弱而不¶
知為官軍則怯為亂賊則勇矣今之卒伍例非勁徤¶
必也少有材力自巳别營衣食安肯&KR0314;墨而就拘㢤¶
<pb:KR4d0042_SBCK_010-99a>¶
唯無聊之人填&KR0676;是懼不得巳而為之耳謂之怯也¶
不亦宜乎若夫驍悍之資狡猾之性因縁怨憤過有¶
覬覦則安知其無勇也世俗但見　藝祖取之之易¶
而謂事&KR0020;常然殊不知以我　宋應天之始乗李氏¶
失政之餘殘殺忠臣熒惑群小兵叩城下猶未知之¶
而今而後焉得此愚暗之賊又焉得此神武之師乎¶
以治討亂尚難為計以亂攻治&KR0005;如之何曹公用兵¶
不謂不善而弗䏻以一矢加扵孫權者非特山川之¶
險亦以馬超韓遂在&KR0028;西故也今之輟耕壟上豈無¶
鴻鵠之志者然且伏而未起有&KR0001;待也不幸一旦邉¶
<pb:KR4d0042_SBCK_010-99b>¶
鄙戒嚴而荆&KR0045;乗釁廟堂之上何以謀之長淮大江¶
壍其前西戎北虜猾其後畏首畏尾力屈貨殫當是¶
之時雖周公爲相太公爲&KR0005;恐無及也幸今無事何¶
不早爲之&KR0001;三四年前閱人爲弓手鄊閭之内驚擾¶
百端曽未㡬時已聞停廢而募諸宣毅繼以土軍聖¶
朝用心小子何見然以意論之弓手雖無取而宣毅¶
土軍又不如弓手逺矣豈唯無益且有害焉昔者之¶
籍弓手也自成丁以上皆守令親擇之稍有強壮悉¶
無逃匿彼宣毅土軍既曰募人須從&KR0001;願當職之吏¶
務登其數雖甚駑怯亦預&KR0053;錄此一不如也夫弓手¶
<pb:KR4d0042_SBCK_010-100a>¶
本乃良民徭扵公上或田園富厚或骨肉衆多自重¶
其身不爲罪惡彼黥額之徒率多無賴階扵窮困旋¶
置妻孥一動其心復何&KR0001;顧此二不如也夫弓手訓¶
練有時團結有䖏散㱕廬井無預廪給彼宣毅之名¶
殆十餘萬一&KR0010;之費無慮三百萬矣加之土軍未知¶
其籍是取無用之人爲匱財之本此三不如也觀其¶
罷輭之容動皆取笑驕盈之氣巳欲陵人雖無武功¶
自謂禁旅若主&KR0005;無惠失扵撫循姦回矯詔卒令起¶
發因其怨恨讋以訛言不出城闉自爲蝥賊未可知¶
矣此&KR0001;謂豈唯無益且有害也朝廷徒見名籍之夥¶
<pb:KR4d0042_SBCK_010-100b>¶
且聞講習之勤謂為有備盖未之思矣夫用兵之道¶
豈特武藝而巳㦲先在治其心次可用其力昔晋文¶
公始入而教其民二年欲用之子犯曰民未知義扵¶
是乎出定㐮王入務利民又曰民未知信扵是乎伐¶
原以示之信又曰民未知禮扵是乎大蒐以示之禮¶
民聴不惑而後用之故&KR0014;一&KR0062;而覇後雖不及猶有¶
吴起吮疽而戰不旋踵李廣與士卒共飲食而愛樂¶
為用上下相得豈徒然㢤今之守郡監兵職為&KR0005;帥¶
奉行&KR0022;典豈敢他言恩意不通路人而巳立尸之地¶
何以使之矧&KR0005;帥之材在乎竒偉而今&KR0001;謂良吏者¶
<pb:KR4d0042_SBCK_010-101a>¶
小心畏忌之士耳彼欲笞人數十猶顧文法捉筆不¶
敢断而望其一歩百變赴死如㱕何可得也嗟乎既¶
往不咎来者可追宣毅土軍聚之巳乆誠不可去然¶
宜扵不可去之中刪其尤無用者降&KR0571;于廂既减資¶
粮且實役使其存者則析其部伍易地而居名之駐¶
泊離其黨則無構扇之姦去其鄊則爲興發之漸仍¶
使稍供差遣以代舊之屯駐屯駐者又還故郡則廂¶
軍可省招收矣此亦防患之㣲意而節用之一端也¶
其扵章示武威&KR0497;禦他盗無勞益衆惟在選賢商周¶
不敵自古然矣何不扵朝野之間舉守郡監兵之職¶
<pb:KR4d0042_SBCK_010-101b>¶
勿拘資級務取英才至如荆潭楊夀昇洪杭福廣桂¶
諸部宜命大臣爲之節制重其操柄許以便宜辟召¶
豪傑咨詢計策淹之嵗月庶可鎮安若謂假以威&KR0096;¶
事當疑阻則小白重耳非無土地陳勝吴廣豈是侯¶
王或以覇主而尊周室或以匹夫而亡秦族逆順之¶
心豈皆形&KR0020;使然也况今賦歛之煩數倍常法旱灾¶
之作絶異&KR0494;時民力罷羸衆心愁怨造形而悟其可¶
忽諸明公受國厚恩爲世賢輔觧絃易調正在此時¶
謀人之軍師&KR0022;邑苟有危敗是誰過歟覯自惟迂闊¶
之流實無榮禄之望但恨養生之地僻在一方憧憧¶
<pb:KR4d0042_SBCK_010-102a>¶
衆人無可與計事者常恐小才為累白刃相臨守死¶
則無名脅從則有罪&KR0001;以夙夜憂懼寢食弗皇不知¶
我者謂我何也語有之可為智者道難與俗人言&KR0267;¶
血書辭敢告執事幸而帷幄之籌不舍庶人之議&KR0460;¶
我元元躋扵仁夀則覯也得保首領以沒受賜多矣¶
&KR0001;著慶暦民言三十篇謹録上獻伏惟少賜觀覽仰¶
犯鈞台豈勝慚懼不宣覯再拜¶
　　　&KR0009;上富相公書¶
至和二年八月十七日&KR0005;仕郎試太學助教李覯謹¶
西望再拜奉書集賢相公閤下鄊者相公偃息于外¶
<pb:KR4d0042_SBCK_010-102b>¶
十有一年天下之士憤懑者無&KR0001;吐天下之民窮苦¶
者無&KR0001;愬　宗廟有神社稷有靈佑啓　聖心廓然¶
日出擯䜛&KR0003;扵九地之底登舊徳扵赤天之上含氣¶
之&KR0011;孰不相慶千萬幸甚千萬幸甚議者曰賢人當¶
位矣恢儒復古此其時矣覯以為不然周公相成王¶
必先有討扵管蔡商奄而後制禮作樂孔子為魯司¶
宼亦且殺少正卯會夾谷以懼齊侯取汶陽田未聞¶
區區以文字為先何㢤緩急之節然也今之大患患¶
在夷狄士大夫之耳目属于相公乆矣謂排難觧紛¶
不在他人才如斯位如斯籌深䇿逺盖非小子&KR0001;難¶
<pb:KR4d0042_SBCK_010-103a>¶
窺也若夫禍以忽而生&KR0020;以&KR0557;而動亦不可不知朝¶
廷憂西北而不憂東南無宼賊之&KR0497;是&KR0001;謂忽也用¶
力扵西北則&KR0020;不救東南生姦雄之心是&KR0001;謂激也¶
竊恐燕趙有舉烽之變則荆揚無安堵之氓其曰無¶
備者非兵非食官不得人之謂也今之取才既不盡¶
善而南國卑薄隔以江湖朝士亦不欲来比扵四方¶
最為少人近者儂智高之亂足以觀之矣智高之起¶
扵邕也非若&KR0017;神出自恍惚盖有萌漸可見人或言¶
之而主者如不聞及其至扵廣也非有羽翼降自空¶
虗盖巳旬月之行衆欲距之而主者閉門之不暇遂¶
<pb:KR4d0042_SBCK_010-103b>¶
使百越之地千里無煙積尸成山流血成川非他也¶
官不得人之弊也凡今任官貴在科名彼嶺南郡守¶
不知㡬人非但無功又不&KR0014;死唯趙師旦曹覲以節¶
義自顯夫二人者皆無出身孔宗旦以&KR0018;謗之故謪¶
&KR0122;于邕事未起而言言不用而死夫人豈有科名㢤¶
凡今用法小過不宥而大刑不行小過不宥故跅弛¶
者廢大刑不行故首䑕者安嶺南之吏或不備不虞¶
或偷生惜死而不聞有伏鈇鑕者以不忍之政馭無¶
耻之人如乗駑駘而舍鞭䇿欲其致逺何可得㢤&KR0001;¶
幸智髙竪子本無逺畧如使匹馬尺䥫踰嶺而北則¶
<pb:KR4d0042_SBCK_010-104a>¶
江表生靈巳魚肉矣當是時數百千里之中無一人¶
可與計事者或云修城池或云教士卒秪以行破公¶
文何曽得似兒戯令人見之不覺大笑賊若&KR0014;来誰¶
有今日相公非常之人固不為常人之事見㡬而作¶
今也其時若謂才之難得道在馴致則凡守大藩如¶
古方伯連帥者且宜慎柬毎十數郡得一俊傑以臨¶
制之亦足以有為矣如此雖大駕登單于臺元帥勒¶
燕然山無南顧之勞擾况當平世誰敢動㢤覯慶暦¶
四年嘗以書言南方事必逹左右矣後二年作長江¶
賦欲干衢室之聴而無路以通謹録一本塵玷台座¶
<pb:KR4d0042_SBCK_010-104b>¶
草茅之愚行年四十有竒一事不成百病俱發未知¶
餘年有㡬唯未死間不逢亂賊是&KR0001;願也故復呫囁¶
上瀆威尊伏惟哀其狂而寛其罪不宣覯恐懼再拜¶
　　　&KR0009;上孫安撫書¶
皇祐四年十一月十三日丁憂人李覯謹再拜奉書¶
安撫宻學諫議(節下)覯病卧草中聞朝廷委節下一¶
方之事載驚載喜已而泣下嗟乎自嶺表有変數千¶
里間火&KR0044;湯沸而未見有左右前後之臣&KR0018;大名扵¶
天下者一来鎮撫竊疑江湖之民&KR0023;罪上帝不復得¶
為周家草木在行葦之詩矣今也傳言節下當来有¶
<pb:KR4d0042_SBCK_010-105a>¶
如司命仙官&KR0005;自天降荒陬士女罕識貴人賢人孰¶
知&KR0001;以来之㫖愚心耿耿實異扵衆&KR0186;縁漆室憂魯¶
之義願有以控告不幸酷罰在身未經祥禫請見則¶
非禮&KR0009;書則不恭日夜惟思罔知&KR0001;措忽覩牓示令¶
實封齎来何幸如之然而開設數路許以酬賞苟應¶
募而言是傭徒鬻賣之道髙㓗之士得不唾其靣㢤¶
退又念古之人有殺身以成仁安得避干賞之嫌沮¶
願忠之意由此奮發節下試聴之嗟乎今之天下何¶
其少人㢤人材髙下未敢䡖量若夫至公至忠圖國¶
忘身者誠不易得凡居位者何異一曹司但行文書¶
<pb:KR4d0042_SBCK_010-105b>¶
不責事實但求免罪不問成功前後相推上下相蔽¶
事到今日猶不知非昔西戎叛時數年間天下之民¶
破骨出髄而不&KR0014;取元昊一塊土今南蠻又叛數月¶
間江湖之人拆衣賣絮而智髙方擁羙女在珠玉堆¶
中坐耳何者十羊九牧朝令夕改作無益以害有益¶
故也彼智髙者豈英雄㢤打刼之尤者耳愚嘗謂彼¶
失扵乆而我失扵速彼若&KR0014;速廣東非我有也我若¶
&KR0014;乆彼焉得跳梁若是㢤何謂彼失扵乆當其自邕¶
而来&KR0001;過諸郡突如破竹若&KR0014;因其倉庫撫其民人¶
分留同惡合聚亡命以守之避實攻虗直趍英韶南¶
<pb:KR4d0042_SBCK_010-106a>¶
雄以扼大&KR0067;使江南之兵不得過雖廣西兵来而東¶
路之&KR0020;巳盛則五羊孤城仲子怯師囊橐中物耳舍¶
此不為而為持乆之計豈有人作賊深入主國無饋¶
粮無外援而可頓扵堅城之下連月不去以待王師¶
之来㢤此&KR0001;謂彼失扵乆地何謂我失扵速當賊在¶
五羊城下時王師幸得到英州若&KR0014;分兵屯守要害¶
堅壁清野以待之彼&KR0005;何如梁孝王天子母弟周亞¶
夫尚不可救况廣州仲簡何足可惜彼求戰則不聴¶
欲走則無路粮食當有限寳貨豈可餐越月踰時自¶
當乾死况蕃漢烏合其心不一力盡&KR0020;窮寜無疑貳¶
<pb:KR4d0042_SBCK_010-106b>¶
購賞在其前斧鉞在其後智髙之首何難可致不戰¶
而屈人之兵古今一也豈有人爲&KR0005;乗驛㑹師與士¶
卒未嘗相識昏至晨戰挺身入賊如此雖豫讓爲軍¶
貟要離作節級有何恩義&KR0014;使之用命也以侯伯富¶
貴之身落豺狼腥臭之手逺近聞之莫知&KR0001;由皆以¶
賊爲&KR0017;&KR0005;神兵非人可敵故鋒刃未交而心膽已碎¶
後敗甚扵前敗今日甚扵昨日徒使狂童謂天無網¶
此&KR0001;謂我失扵速也自有事以来江湖之間誠宜設¶
備然&KR0001;以備之豈其道㢤豈作無益以害有益者㢤¶
居是&KR0022;不非其大夫不得爲節下盡言也嗟乎疾在¶
<pb:KR4d0042_SBCK_010-107a>¶
四支皆知護心腹矣恐風氣之内入也而不知用藥¶
無節則心腹自生疾敵在嶺表皆知俻江湖矣恐蛮¶
宼之内攻也而不知作事無術則江湖自生變四支¶
之扵心腹嶺表之扵江湖其逺近&KR0131;慢以節下之¶
明固不待人言也嗟乎彼智髙者終何為㢤歴觀自¶
古豈有如彼等人䏻成事也彼之&KR0001;至奪人財物燒¶
人室宇食人老弱妻人婦女人之仇讎無甚扵彼者¶
安&KR0014;成事㢤但恐嶺表未定江湖日貧而群盗起耳¶
夫群盗者初不足畏或數人或數十人或數火或數¶
十火然後以小合大以近合逺遂成千人萬人耳雖¶
<pb:KR4d0042_SBCK_010-107b>¶
然此等亦安&KR0014;成事㢤賊殺既已甚天誅&KR0001;未及扵¶
是乎有長材大力假忠借義以討賊為功以要王爵¶
以歸民望如孫堅父子漸不可制此愚心之憂也嗟¶
乎江淮而南天府之國周世宗之威武我　太祖之¶
神聖非一朝一夕而得柰何因循不以賢才守之今¶
日之事可謂急矣誠得左右前後之臣負大名如節¶
下者數人使居潭洪荆昇楊杭福州兼節制一路属¶
郡官吏得自廢置然後可以言利害官不得人雖言¶
之誰為行㢤朝上千䟽暮降百勑付之曹司適煩擾¶
耳如曰得人請試言其畧今之先務莫若使甲兵不闕¶
<pb:KR4d0042_SBCK_010-108a>¶
盗賊不起民不至無告士不至失職如此者凡十事¶
一曰諸州舊有宣毅百數雖云不武悉巳南征昨者¶
調鄊弓手&KR0005;以為衞縱今未罷復何可慿且勿論其¶
人勇怯彼弓手之家固不在城安有盡室巳落賊中¶
而肯一身更為官守鳥驚魚駭事灼然矣愚謂守城¶
當須城中之人人生尚氣愚智皆同嘗觀角觝與競¶
渡之類一坊一巷互爭勝&KR0018;千百為群至相殺害何¶
者耻居人下故也官之使民曽無激勸&KR0039;簿呼召若¶
牽牛羊彼何興味而為之㢤今若為廣&KR0163;扵邑居之¶
中先取有勇力為衆服者寵異之使率其黨以閑暇¶
<pb:KR4d0042_SBCK_010-108b>¶
習諸兵仗勿為名籍各任去来既不妨其業又得以¶
自由扵是制為勸賞之法凡若干日一試其藝有地¶
稅者常憂執役試中則與移下名有市利者唯患當¶
行(胡剛/切)試中則與免一次胥徒以此差補僧道以此披¶
剃凡百施為必先武力至于有罪亦當原情苟非害¶
人得以功贖如此則人可以日添藝可以日進比屋¶
之民皆為甲士可也然後柬置帥長潜加部勒志定¶
氣剛誰不可用况家貲在内血属滿眼倉卒之時必¶
得死力二曰昨者鄊弓手萬家五百人大縣至一一¶
千人不謂不多然而驅之来就郡邑廢其耕耘離其¶
<pb:KR4d0042_SBCK_010-109a>¶
骨肉&KR0018;米擔錢闔門在路是不便扵私也手執戎器¶
心在閨門藉此虗名影其色役是有累扵公也今若¶
扵村落之中每十數里為一教&KR0163;使其人員各以閑¶
暇就便集之既不妨農且無&KR0001;費當戸差役勿復與¶
免或其有故則許兄弟子姪逓代乃是一人在籍數¶
人習兵其餘戸口及寺觀童行願教者亦聴勸賞之¶
法一如城中如此則保全鄊里扞禦疆界求之人情¶
必可&KR0029;賴三曰古之治民唯欲富庶今之治民特惡¶
豪右夫富豪者智力或有以出衆財用亦足以使人¶
&KR0005;濟艱難豈無其効今之浮客佃人之田居人之地¶
<pb:KR4d0042_SBCK_010-109b>¶
者盖多扵主户矣若許富人置為部曲私自訓練凡¶
㡬度試勝兵至若干人或擒盗至若干火者授以某¶
官仍寢進納之令以一其志凡人既得以兵自防又¶
得以官自進苟有餘財其誰不勉嵗年之後千夫長¶
百夫長不難得矣周禮鄊為一軍未聞反叛秦人功¶
賞相長何患豪强大有為者宜無猜忌四曰人之為¶
賊亦有其漸始則黒靣夜行僅如狗䑕或掠小家子¶
或刼獨行客鄊亭之吏知而諱之不告于公上故使¶
長惡不悛積小成大蔓草難圖有自来矣鄊亭之吏¶
諱之何也凡今賊發之地必責以賞錢縣尉未下馬¶
<pb:KR4d0042_SBCK_010-110a>¶
&KR0132;壮已賣田破人之家前後不少為&KR0132;壮者懲其若¶
此須求被劫之人願陪&KR0001;䘮之物與其賞一二百千¶
孰若陪一二十貫但知惜費豈復畏罪㢤賞&KR0001;以得¶
賊亦&KR0001;以失賊諱之之謂也然非厚賞則賊不可得¶
矣官不&KR0014;&KR0497;必出扵民顧當改制耳愚謂莫若鄊置¶
賞社計戸等以歛之命富人以掌之用盡更歛以此¶
為常今夫大鄊或二三千戸小者亦數百戸與其使¶
&KR0132;壮三五人出泉孰若使一鄊千百戸同力其數則¶
少其歛則緩既免破家誰肯縱賊五曰茶鹽之禁本¶
非便人經費&KR0001;須盖不&KR0023;巳江嶺之交最多鹽賊起¶
<pb:KR4d0042_SBCK_010-110b>¶
而為大害者往往有之矣此本良民但為衣食與商¶
賈何異㢤惟其犯禁耳俗吏不明事體武卒又貪賞¶
錢不料形勢多方伺捕彼自以其罪重寧闘而死幸¶
而不死豈得復為平人㢤求活草間固其宜矣愚謂¶
當少緩之百姓日用不可使知姑以用度不足某事¶
某事&KR0096;住給賞如此則伺捕者宜其縮手犯禁者得¶
以安心苟&KR0014;加以仁恩亦可録為死士六曰大抵東¶
南土田羙好雖其飢饉之嵗亦有豐熟之地比来諸¶
郡各自為謀縱有餘粮不令出境昨見十程之内或¶
一斗米糶五六十價或八九十或一百二三十或二¶
<pb:KR4d0042_SBCK_010-111a>¶
百二三十價雞犬之聲相聞而舟楫不許上下是使¶
賤䖏農不得錢貴䖏人不得食此非計也况扵境内¶
又有禁焉止民糴以待官糴是也且賈人在市農人¶
在野糴之則米聚州縣不糴則榖留鄊村徒為日日¶
修城池而不筭其中蓄積亦可笑矣若曰官糴数足¶
然後放民糴俟河之清耳官糴價一定民糴價漸高¶
難易如何㢤愚謂當弛一切之禁聴民自便仍為著¶
令以告後来七曰古之貴者舍征止其身耳今之品¶
官及有䕃子孫當戸差役例皆免之何其優也承平¶
滋乆仕宦寔繁况朝臣之先又在贈典一人通籍則¶
<pb:KR4d0042_SBCK_010-111b>¶
旁及兄弟下至曾孫之子安坐而巳比屋多是衣冠¶
素門方係繇役日衰月少朝替夕差為今之民盖亦¶
難矣愚謂三丞以上官及正郎以上子孫若贈官兩¶
省以上自可且從舊制其餘一例給使如此則農夫¶
稍得息肩世胄亦無自惰八曰今之賦稅較古則輕¶
唯諸攤配大為煩費夫攤配之物皆受直于官比之¶
市價不甚相逺然而村民或去州縣一二百里既難¶
褁足且畏後期故有市井之人代幹其事官未得銖¶
兩民巳出斤鈞執耒者&KR0001;以無聊㳺手者&KR0001;以專利¶
愚謂莫若使諸縣凡有求物則選邑中富而好善者¶
<pb:KR4d0042_SBCK_010-112a>¶
一人委之集事仍須令佐躬行檢校事畢之日計其¶
實&KR0001;費錢使民償之如此財用可以無枉困窮可以¶
更生九曰今之卒伍餼廪甚厚而人不願為者何也¶
徒見其貧窮耳餼廪&KR0779;而貧窮者患在兼并卒伍而¶
可兼并者亦&KR0020;之然大凡從軍多是單獨初采營壘¶
未有妻孥居則無屋用則無器扵是兼并者得&KR0005;養¶
女召為贅婿今朝有室明日上綱在路日多住家時¶
少故其一女可當數夫既以家口為名即是衣粮入¶
已嘗見一家養十二三女請五十餘分而&KR0001;養女日¶
夜紡績與其家作婢耳餼廪歸扵他族貧窮切扵已¶
<pb:KR4d0042_SBCK_010-112b>¶
身不死則逃非偶然也愚謂莫若使諸州凡招到人¶
官為昏娶及置屋宇什物使得成家然後逺役如此¶
則不唯存恤見兵亦足招延来者十曰今之發觧謄¶
録封彌雖曰至公諒非逺慮識平側者昂昂哂笑談¶
王覇者往往退蔵&KR0072;苦之聲逺近如一愚謂宜復祖¶
宗之法以求郡里之譽凡諸征鎮亦計辟除如此則¶
人望有歸學者知勸原夫之軰得之何補跅弛之士¶
失之可惜飢寒不如兵死寧免生心英雄落我彀中¶
乃為上策嗟乎弱甚矣憂至矣非立大竒不足以救¶
愚言雖未竒節下亦無忽勿與儒生言儒生必罪我¶
<pb:KR4d0042_SBCK_010-113a>¶
勿與俗士知俗士且笑人管仲復生商君不死天下¶
乃安矣覯慶暦四年有上樞宻富諫議書一首俄聞¶
富公出使河朔未知其書逹與不逹慶暦六年又有¶
長江賦一首天險難&KR0155;無路通進今各寫一本去願¶
節下覽之足以知愚心之憂非一日也嗟乎行年四¶
十四矣結髪&KR0113;學自謂非常人老大栖栖便是常人¶
耳然昔應制科辱召第一今為試助教雖云冗散猶¶
望朝廷以詞學進之必不扵風塵之際以㳺&KR0003;徼幸¶
節下明察知其無意扵酬賞也嘗著周禮致太平論¶
十卷此乃愚心&KR0001;自憙可以俻乙夜之觀者節下幸¶
<pb:KR4d0042_SBCK_010-113b>¶
問焉當獻其藁忉忉之懐未盡扵此儻容白帶以見¶
宜有靣言不宣覯再拜¶
　　　上蔡學士書¶
日月應茂材異等科李覯謹再拜奉書諌院學士從¶
者伏以王佐之資在言責之地有行下國&KR0005;歸于朝¶
志義之士靡不欲效肝膽扵車下矣覯不肖郡縣之¶
得失軍民之利害非&KR0001;&KR0014;知然有事雖似小而患則¶
甚大憤憤扵心弗&KR0014;自巳者願一言焉同郡有鄒子¶
房自前年㳺京師去年秋&KR0009;書扵其家自言因奏封¶
事得恩為齋郎鄊人以其無行也初未甚信及見北¶
<pb:KR4d0042_SBCK_010-114a>¶
来者且問諸邸吏皆曰無之扵是鄊人愈疑其詐矣¶
今兹来歸果無禮部補牒獨執御藥院文書一&KR0083;以¶
為符驗而㳂路郡府僉以衣冠待之本属轉運不疑¶
其欺又給慿由使興置銀銅坑冶因縁形&KR0020;蒙蔽州¶
閭萬目&KR0214;&KR0214;無敢明辨噫可怪也覯竊評之曰以御¶
藥院文書可行耶不可行耶子房已受補牒而不以¶
随身耶且三者皆可為之切齒也御藥院文書可行¶
則國家之禍耳其不可行或已受&KR0024;牒而不以随身¶
皆子房之罪也夫爵人扵朝與衆共之示天官之不¶
敢私也况武祖文宗防萌杜漸上設中書樞宻院下¶
<pb:KR4d0042_SBCK_010-114b>¶
分䑓省寺監&KR0001;以夾輔聖政互相&KR0028;防齋郎雖㣲然¶
須勑下禮部而後給牒收補今秪欲憑御藥院文字¶
不必朝省指揮則是宦者奪宰相之&KR0096;王命出小臣¶
之手禍亂之本莫斯爲大女主幼君尚不及此陛下¶
明聖焉得有之此可爲切齒者也若以其書不可行¶
用則安得執爲符驗藍衫木簡便称官人乗馬從徒¶
平接有位國之常刑&KR0005;焉用也且齪齪一夫飾以巧¶
言自淮徂江若履無人之地設有大姦大賊造爲妖¶
妄誘脅州縣則孰䏻辨之㢤太宗時李飛雄詐&KR0145;驛¶
馬&KR0016;之稱奉詔縳清水諸&KR0005;入秦州&KR0005;斬之以叛賴¶
<pb:KR4d0042_SBCK_010-115a>¶
宗社之靈使自漏泄耳萬一復有此事其&KR0005;柰何此¶
又可為切齒者也若謂已受補牒而&KR0009;留在外或質¶
當錢物則是輕我君命重乎貨財䡖君命則無為臣¶
之禮重貨賄則非奉公之人以此入官未知安用此¶
又可為切齒者也凡此三者干涉大體不可不言而¶
西望帝閽邈數千里言可及乎誰&KR0014;執&KR0044;逝不以濯¶
學士其惜一勺水以快我心㢤覯與子房舊相往来¶
别無嫌&KR0169;齋郎職位非佳覯誠不肯嫉妬子房名位¶
未著覯又不與争&KR0014;言之至此盖公議也况子房不¶
慙妄冐惟務驕矜齎逺近書題假轉漕符牒以興置¶
<pb:KR4d0042_SBCK_010-115b>¶
銅銀之號結太廟齋郎之銜當大路卓彩棚椎鉦鼓¶
引百戯周㳺城市朝謁聖祖而後㱕呵止行人凌壓¶
尊老意氣滿溢無復忌憚是可忍也孰不可忍伏惟¶
學士有名扵時以道賛國如此等事寜不動心萬乗¶
之貴尚當規正矧此蕞㣲豈難辨理昔者學士未作¶
諫官時常刺諫官之不直今既作諌官矣無為他人¶
&KR0001;刺伏恐朝車到此迫扵人事無暇省覽謹遣人投¶
書道左試財擇焉不宣覯再拜¶
　　　上王刑部書¶
轉運刑部明公執事覯天生愚魯棄置藪澤鱗鬐坐¶
<pb:KR4d0042_SBCK_010-116a>¶
枯風波不到伏承明公以䑓郎之貴領州伯之重才¶
名&KR0001;震曜賢徳&KR0001;煦嫗姦回醉心良善吐氣如九鎮¶
之柱天群山莫不仰四瀆之紀地衆流莫不赴士之¶
歸者唯恐在後而覯貧煎其家病縲其身隔數百里¶
無階請見自甘屏逺何&KR0001;願望不意近日一二有位¶
自北来者乃言明公過垂聴察深録姓名不唯寘之¶
齒牙且欲引諸門下一聞髙義慙媿累日人之不遇¶
者必曰時命若覯也獨命窮耳扵時豈有不遇㢤自¶
古正身立行&KR0018;抱才業而遭值昏亂不為人知辱在¶
餓隷或老死岩石名字磨㓕銜&KR0072;厚夜者夫豈少歟¶
<pb:KR4d0042_SBCK_010-116b>¶
小人無似幸生明時當路無朞功之戚舉家無拳握¶
之貨馳鶩無力請託無縁而賢卿大夫雖未相識往¶
往知其&KR0001;爲何不遇之有㢤君子疾没世而名不稱¶
苟由當代豪桀共相采色使得光顯于後則萬鍾不¶
足校也䂊譲一家僕耳以衆人遇之則以衆人報國¶
士遇之則以國士報吾黨之受知者宜何如㢤既未¶
得謁扵閽人且欲窮極&KR0083;筆鋪張其言兾明公多見¶
其藴積則又念今之進者假儒之言巳進而言不驗¶
故真爲儒者羞自言明公徐而察之可也何遽言㢤¶
聊寓書以謝左右伏惟照其心無責其禮千萬幸甚¶
<pb:KR4d0042_SBCK_010-117a>¶
不宣覯再拜¶
　　　與胡先生書¶
覯再拜先生胡君足下康定初錢塘相别後二年自¶
京師歸中道曾寓書今又四年雖不有教誨而衣冠¶
往来毎知動静俗衰禮壞用力者鮮先生發憤呌呼¶
手提古道以陂障末流使東南之士有&KR0001;模法其功¶
用何如㢤覯扵先生齒卑徳薄然其&KR0001;留心何嘗不¶
在天下國家故聞先生之風驩虞詠舞唯恐其舉之¶
不髙馳之不疾也苟有聞見敢不盡愚扵左右伏念¶
&KR0494;者為㑹以覉旅迫促聴言觀行什不一二慕賢之¶
<pb:KR4d0042_SBCK_010-117b>¶
心且醉飽矣至扵&KR0083;筆之間&KR0001;以剴今而垂後者尚¶
未得請近到弋陽乃有以先生&KR0001;著文為恵者喜而¶
讀讀而疑謂先生之辭或者年少時作漂流人間而¶
不可追者乎不然幸察其區區竊觀原禮篇曰民之¶
扵禮也如獸之扵囿也禽之扵紲也魚之扵沼也豈¶
其&KR0001;樂㢤勉强而制爾民之扵侈縱奔放也如獸之¶
扵山藪也禽之扵飛翔也魚之扵江湖也豈有&KR0001;使¶
㢤情之自然爾云云覯不敏大懼此說之行則先王¶
之道不得復用天下之人&KR0005;以聖君賢師為讎敵寧¶
肯俛首而從之㢤民之扵禮既非&KR0001;樂則勉強而制¶
<pb:KR4d0042_SBCK_010-118a>¶
者何歟君與師之教也去自然之情而就勉强人之¶
&KR0001;難也而君欲以為功師欲以為名命之曰讎敵不¶
妄也且制作之意本不如此唯禮為&KR0014;順人情豈嘗¶
勉強之㢤人之生也莫不愛其親然後為父子之禮¶
莫不畏其長然後為兄弟之禮少則欲色長則謀嗣¶
然後為夫婦之禮争則思决患則待救然後為君臣¶
之禮童子人&KR0001;慢也求&KR0001;以成人然後為之冠禮愚¶
者人&KR0001;賤也求&KR0001;以多知然後為之學禮死者必哀¶
之然後為之䘮禮哀而不可得見也然後為之祭禮¶
推事父之恩而為養老之禮廣事兄之義而為鄊飲¶
<pb:KR4d0042_SBCK_010-118b>¶
酒之禮凡此之&KR0011;難以遽數皆因人之情而把持之¶
使有&KR0001;成就耳有是情而無是禮則過惡襲之情雖¶
善末如之何故父子之禮廢則子&KR0005;失其孝兄弟之¶
禮廢則弟&KR0005;失其悌夫婦之禮廢則夫&KR0005;失其義君¶
臣之禮廢則臣&KR0005;失其忠一失之則為罪&KR0499;為離散¶
嚮之&KR0001;謂情者雖積扵中安得復施設㢤故曰因人¶
之情而把持之使有&KR0001;成就者也其大畧如此然則¶
有禮者得遂其情以孝以悌以忠以義身尊名榮罔¶
有後患是謂獸之扵山藪鳥之扵飛翔魚之扵江湖¶
也無禮者不得遂其情為罪&KR0499;為離散窮苦怨悔弗¶
<pb:KR4d0042_SBCK_010-119a>¶
可振起是謂獸之扵囿鳥之扵紲魚之扵沼也而先¶
生倒之何謂也若以人之情皆不善須禮以變化之¶
則先生之視天下不啻如蛇豕如蟲蛆何不恭之甚¶
也幸深思之萬一愚言可取則願告于不知禮者曰¶
無近扵囿汝有山藪無從扵紲汝有飛翔無入扵沼¶
汝有江湖云爾則先王之道庶乎復用天下之人其¶
仰聖君賢師若司命焉又觀送程令序斥言今之縣¶
令不得其人而末一句乃曰與家君有代授之契如¶
是則尊公亦今之縣令耳盖文之大病不可不察若¶
尊公之治有異扵前之云云者願少稱述不然則削¶
<pb:KR4d0042_SBCK_010-119b>¶
此一句以存有隠無犯之義甚善覯非好辯者顧先¶
生之文學者&KR0001;信一有玷缺爲患不細故敢陳之惟¶
以情恕未相見千萬自愛覯再拜¶
　　　答宋屯田書¶
屯田宋公執事覯近者刪定劉牧易圖繼之六論僅¶
草具未甚行一来貴土日接髙誼乃知執事舊有王¶
劉易辯其大畧不異故不敢自疑以塵于席次執事¶
忘其陋寡遽貺以書謂聖人之道晦而復明劉氏猶¶
大盗既逸而成禽豈復&KR0014;爲梗然六經近爲狂妄人¶
&KR0001;椎埋如是者甚衆且使覯堅其壁主其盟執事當¶
<pb:KR4d0042_SBCK_010-120a>¶
竒&KR0001;謀鳴皷而陣焉主盟之命雖不可當若狂妄椎¶
埋豈惟執事患之抑愚心未始釋然也孔子曰吾猶¶
及史闕文盖喜其本末為世人&KR0001;損益也至扵漢儒¶
若鄭康成注禮記其字誤䖏但云某當為某玉藻全¶
失次序亦止扵注下發明未甞便就經文改正扵周¶
禮則俻舉先鄭杜子春觧此盖尊經重師不敢自謂¶
巳見為得姑兩存之以俟後聖耳况夫一家之學必¶
由君命而後可行以劉歆之才在哀帝之側甞欲以¶
左氏春秋列扵學官尚為諸儒不肯置對光武之世¶
議立左氏而公羊之徒上書訟之至和帝時始得立¶
<pb:KR4d0042_SBCK_010-120b>¶
學其難而慎也如此未聞有不請扵帝不謀扵朝而¶
&KR0014;以一人之私鼓舞天下者也厯觀五經傳注及正¶
義誠有未盡善志扵道者宜其致詰然但當著為私¶
書或言於同志庶幾其&KR0003;不泯絶後有知我者則先¶
王之道明如是足矣彼官為博士居天子辟雍&KR0005;造¶
成多士以待官使者也初不奏立某氏易某氏春秋¶
俾有司策試一用斯義而乃專肆巳欲棄傳違注&KR0460;¶
學者從之其可乎㢤學者顧師資之禮不得不從有¶
司執注䟽之義不得不黜無乃非長育人材之意邪¶
矧博士之官靡常其人苟各用&KR0001;見不為定凖今&KR0054;¶
<pb:KR4d0042_SBCK_010-121a>¶
士&KR0003;如此後博士又如彼則更數十百年天下之士¶
爲儒爲墨爲釋爲老未可知也此患甚大不可不救¶
而覯也貧賤委頓無錙銖重雖學者稍稍聴信然悠¶
悠之流衆寡何如㢤覯與人作一記一序猶未免在¶
&KR0020;者或&KR0214;&KR0214;軰有&KR0001;改易陳言褻語塗&KR0126;金石後人¶
弗知&KR0005;以我爲戯焉况&KR0014;主盟聖域集第一之功乎¶
誠尊命之不可當也執事文學豐富爵位進長既有¶
其道且得用焉指撝人士&KR0005;無不可苟鳴皷而陣則¶
覯雖不勇請當一隊必有藉手以報不宣覯再拜¶
　　　答李觀書¶
<pb:KR4d0042_SBCK_010-121b>¶
覯白宗人祕校足下八月初徐秀才至得&KR0001;寓書甚¶
大恵覯不肖且未識君子之容而屈辱厚意以道藝¶
見咨顧無以當之雖然敢不薦其&KR0003;来書謂孔子之¶
後有孟荀楊王韓柳國朝柳如京王黄州孫丁張晦¶
之及今范歐陽皆其&KR0071;者也而自謙譲以為畚土壤¶
築太山欲登扵前賢之閫而問其何如足下年少初¶
仕不汲汲扵進取而轉從&KR0299;寞之道此非今人之心¶
古人之心也曽子曰尊其&KR0001;聞則髙明矣行其&KR0001;知¶
則光大矣苟取之以明守之以誠尚可為聖人之徒¶
矧曰前賢之閫㢤然謂之賢者豈非&KR0001;論列十數公¶
<pb:KR4d0042_SBCK_010-122a>¶
乎足下欲以為法當考其&KR0001;為工拙不宜但徇其名¶
也孟氏荀楊醇疵之&KR0003;聞之舊矣不可復䡖重文中¶
子之書已泯絶唯中&KR0003;行然出扵門人&KR0001;記觀其意¶
義往往有竒奥䖏而䧟在虚夸腐脆之間隋書無本¶
傳又不得案其行事退之之文如大饗祖廟天下之¶
物苟可薦者莫不在焉佐平淮西觧深州圍功徳卓¶
犖在聴聞者不一誠哉其命世也子厚得韓之竒扵正¶
則劣矣以黨王叔文不得為善士扵朝近者如京先¶
倡古道以志氣聞黄州學而未之得然其人諤諤有¶
風標彼孫丁之文舉人之雄者耳其立朝不聞有&KR0001;¶
<pb:KR4d0042_SBCK_010-122b>¶
建明而胎天下之禍為吾徒羞誨之之辭不竒諸&KR0001;¶
著文未足可嘉至扵議論則識精才健無逺不到若¶
洪範王覇篇籠絡天人捶鍜古今雖子厚好為論尚¶
未及也先朝文士唯此人耳惜其踈俊得罪于世故¶
立身不可不慎若子厚晦之皆非凡人被惡名雖¶
欲自新而死期至矣范公歐陽盖為賈誼劉向之事業¶
窮髙致逺未易量也足下以愚言為不妄則可法與¶
否昭昭然矣路逺不&KR0023;相見勉之李覯白¶
　　　答黄著作書¶
覯再拜漢傑著作兄足下前日辱書以覯&KR0001;為景徳¶
<pb:KR4d0042_SBCK_010-123a>¶
寺及邵武軍學記言浮屠事来討覯不肖然其為文¶
有新意䖏恐學者疑唯欲人問因詳&KR0003;之而譊譊之¶
徒背憎是務莫肯告者吾心恨此久矣今漢傑乃惠¶
然移書使之明辨不勝&KR0273;甚覯排浮屠固乆扵潜書¶
扵富國策人皆見之矣豈期年近四十氣志益堅之¶
時而&KR0186;渝㢤惟漢傑觀厥二記不甚熟耳吾扵此言¶
乃責儒者之深非尊浮屠也民之欲善盖其天性古¶
之儒者用扵世必有以教導之民之耳目鼻口心知¶
百體皆有&KR0001;主其扵異端何暇及㢤後之儒者用扵¶
世則無以教導之民之耳目鼻口心知百體皆無&KR0001;¶
<pb:KR4d0042_SBCK_010-123b>¶
主将舍浮屠何適㢤漢傑兩執親䘮矣亦嘗禮佛飯¶
僧矣如使周禮尚行朝夕朔月月半薦新啓祖遣有¶
奠虞卒&KR0152;祔小祥大祥禫有&KR0021;日月時歳皆有禮以¶
行之哀情有&KR0001;&KR0165;則漢傑必不暇曰七七曰百日曰¶
周年曰三年齋也吾故曰儒失其守教化墜扵地凡¶
&KR0001;以修身正心養生送死舉無其柄天下之人若饑¶
渇之扵飲食苟得而巳當是時也釋之徒以其道鼓¶
行之焉往而不利云云至扵叙其傳法始卒甚詳此¶
誠文&KR0020;不得不然吾自無思無為之義晦而心法勝¶
以下言儒不&KR0014;明其道而釋以其&KR0003;象之故嗣迦葉¶
<pb:KR4d0042_SBCK_010-124a>¶
者師子逹摩以下言此衰致彼盛也非習聞其&KR0003;樂¶
其誕而自小如孔子吾師之弟子之類也若夫按白¶
居易碑迹景雲大師之事盖取其與顔太師真卿等¶
友善魯公之大節古今鮮儷而善扵一浮屠必若澄¶
觀受知扵韓吏部之比其人材有足稱者也而景雲¶
乃景徳之舊因使其徒有&KR0001;矜式焉然則取信扵白¶
居易何尤㢤又覯&KR0001;謂及味其言有可愛者蓋不出¶
吾易繫辭樂記中庸數句間漢傑以為仲尼子思群¶
聖人之作述豈與此等&KR0003;較論而爭衡邪是誠漢傑¶
之不思也且吾謂儒者困于滛辟恤乎罪疾欲聞性¶
<pb:KR4d0042_SBCK_010-124b>¶
命之趣不知吾儒自有至要反從釋氏而求之然後¶
乃曰及味其言有可愛者盖不出吾易繫辭樂記中¶
庸數句間苟不得巳猶有老子荘周書在何遽冕弁¶
匍匐扵戎人前邪請詳此意豈謂仲尼子思與之較¶
且爭乎盖以釋之言雖有可愛者亦吾聖人先巳言之¶
矣何必去吾儒而師事戎狄㢤苟不得巳尚不如學¶
老荘其意亦昭昭矣彼釋之書數千百卷而不出吾¶
數句間其䡖重如何㢤漢傑責扵人無若是之&KR0064;也¶
夫&KR0001;賤鄭衞者非謂全無五聲十二律不與雅樂相¶
似也唯其不中正耳毛嬙西施靣目亦與人同豈彼¶
<pb:KR4d0042_SBCK_010-125a>¶
數千百卷書而無與吾聖人一句一字合者㢤九流¶
百家同出扵聖人而有&KR0001;偏耳聖人之備其扵用也¶
交相濟故得中焉諸子之偏其扵用也執一而巳故¶
有過有不及也亦非謂無一句一字與聖人合者也¶
譬諸良醫之治疾實者則瀉之虚者則補之&KR0044;者使¶
之服凉冷者使之服暖故天下之疾無不治也聖人¶
之道如此諸子則不然見瀉而愈者則謂天下之疾¶
皆可瀉見補而愈者則謂天下之疾皆可補扵&KR0044;扵¶
冷亦然故用藥失宜而療病多死也非謂其方不與¶
良醫相似也學者之視諸子若異類焉是亦過矣漢¶
<pb:KR4d0042_SBCK_010-125b>¶
傑罪我不如李習之不為僧作鐘銘習之之論信羙¶
矣然使唐来文士皆效習之&KR0001;為則金園寳刹碑版¶
&KR0002;林果誰作也来書謂張景原道頗正漢傑何不視¶
景集中&KR0001;記浮屠事凡㡬篇其稱述何如又謂設不¶
得巳猶可謹&KR0010;月誌工用亦不害扵正若但歳月工¶
用而巳凡人皆&KR0014;之何必吾文吾&KR0001;是非灼見如彼¶
豈甞害扵正㢤聖賢之言翕張取與無有定體其初¶
殊&KR0151;歸則一焉猶李漢&KR0001;謂千態萬貌卒澤扵道徳¶
仁義炳如也何須開口便随古人漢傑使我效李習¶
之膠柱矣今之學者誰不為文大抵摹勒孟子劫掠¶
<pb:KR4d0042_SBCK_010-126a>¶
昌黎若爲文之道止此而巳則但誦得古文十數篇¶
拆南補北染舊作新盡可爲名士矣何工拙之辨㢤¶
覯之施爲異扵是矣既使明辨敢不盡言漢傑察之¶
十二月十三日從表弟李覯再拜¶
　　　再答黃著作書¶
覯再拜漢傑前書以言浮屠事求問覯不才不&KR0014;多¶
自引過輙求義理塵扵左右漢傑又以書稔吾之罪¶
不勝大慙覯行扵天下日聞其羙不聞其惡於鄊黨¶
惟仲容老文時賜教誨然其人慎宻雖終日請問猶¶
未一言今漢傑不惜累&KR0083;之書以爲大惠而覯如頑¶
<pb:KR4d0042_SBCK_010-126b>¶
石焉雖有雨澤毋&KR0001;受入而今而後不得聞過矣覯¶
何人㢤覯何人㢤尚賴君子之心&KR0598;其&KR0012;陋苟有聞¶
見更掛齒牙則蕞爾之人猶有望也以多故未及請¶
見¶
　　　答陳特書¶
覯啓今日吴君坐中見僕夫捧三書以授我問克譲¶
乃知其子姪以此為惠讀之皆今賢士大夫之文甚¶
善甚善夫贈送之作惟師與友若老耽孔子顔淵子¶
路言者受者皆非偶然今覯與足下兄弟無一日之¶
雅鄊井不同年齒差倍又非當大位言得天之地弗¶
<pb:KR4d0042_SBCK_010-127a>¶
問弗求&KR0023;此惠貺私自惟念莫知&KR0001;来無乃足下&KR0018;¶
大術業潜扵山藪心之熖熖無&KR0001;發泄假我以爲題¶
目乎不然未敢當凡&KR0001;教誨皆我心思慮之熟者然¶
夫子之道如天如神變化不測恨行計速不得與足¶
下論其萬一若皆如来示則指掌而巳何必從師而¶
後知㢤有言扵覯者多矣如虚舟焉未嘗輙愠今足¶
下兄弟言古而志髙扵愚心未忍舍焉故此奉告且¶
以爲謝不宣覯白¶
<pb:KR4d0042_SBCK_010-127b>¶
¶
直講李先生文集卷之二十八終¶
<pb:KR4d0042_SBCK_010-128a>¶
直講李先生文集卷之二十九¶
　　雜文¶
　　　原文¶
利可言乎曰人非利不生&KR0154;為不可言欲可言乎曰¶
欲者人之情&KR0154;為不可言言而不以禮是貪與滛罪¶
矣不貪不&KR0075;而曰不可言無乃賊人之生反人之情¶
世俗之不憙儒以此孟子謂何必曰利激也焉有仁¶
義而不利者乎其書數稱湯武&KR0005;以七十里百里而¶
王天下利豈小㢤孔子七十&KR0001;欲不踰矩非無欲也¶
扵詩則道男女之時容貌之美悲感念望以見一國¶
<pb:KR4d0042_SBCK_010-128b>¶
之風其順人也至矣學者大抵雷同古之&KR0001;是則謂¶
之是古之&KR0001;非則謂之非詰其&KR0001;以是非之状或不¶
&KR0014;知古人之言豈一端而已矣夫子扵管仲三歸具¶
官則小之合諸侯正天下則仁之不以過掩功也韓¶
愈有取扵墨翟荘周而學者乃疑噫夫二子皆妄言¶
耶今之所謂賢士大夫其超然異扵二子者邪抑有¶
同扵二子而不自知者邪何訾彼之甚也¶
　　　原正¶
&KR0021;非其&KR0017;而求福焉人知其不正矣考之&KR0052;則禱祠¶
之禮煩設祝史巫覡其術近乎怪孰謂聖人而為不¶
<pb:KR4d0042_SBCK_010-129a>¶
正㢤君親人所甚愛也死亡人&KR0001;甚惡也以所甚愛¶
而之&KR0001;甚惡有告之曰禱可以免雖聖人其如何孔¶
子曰丘之禱乆矣爲已故也周公冊祝請代武王臣¶
子之心也今之學者自以爲正人視其親愛之疾則¶
曰有命噫正可矣曰孝與慈則未也不孝不慈而得¶
正焉吾不願也¶
　　　讀儒行¶
儒行非孔子言也盖戰國時豪士&KR0001;以髙世之節耳¶
其條雖十有五然指意重&KR0232;要其歸不過三數塗而¶
已平居自重慎&KR0014;䖏貧約(一曰道塗不争險易之利/冬夏不争隂陽之和愛其)¶
<pb:KR4d0042_SBCK_010-129b>¶
(死以有待也養其身以有爲也二曰其居䖏不滛其/飮食不溽三曰一畮之宫環堵之室蓽門圭竇建戸)¶
(甕牖易衣而出并日/而食四曰幽居不&KR0075;)臨事有守奮發不顧忌(一曰刼/之以衆)¶
(泹之以兵見死不更其守鷙蟲攫搏不程勇者引重/鼎不程其力二曰可親而不可刼也可近而不可迫)¶
(也可殺而不可辱也三曰雖有暴政而不更其所四/曰䜛謟之民有比黨而危之者身可危也而志不可)¶
(奪也五曰/世亂不沮)不苟合扵君視利禄如土芥(一曰難得而/易禄也易禄)¶
(而難畜也二曰委之以貨財淹之以樂好見利不&KR0220;/其義三曰上不荅不敢以謟四曰陳言而伏静而正)¶
(之上弗知也麤而翹之又不急爲也五曰/上不臣天子下不事諸侯雖分國如錙銖)容人愛士¶
以身徇朋友(一曰慕賢而容衆毁方而瓦合二曰内/称不辟親外舉不辟怨程功蹟事推賢)¶
(而進逹之不望其報三曰爵位相先也患難相死也/四曰並立則樂相下不厭乆不相見聞流言不信)¶
其餘亦常事(如席上之珍以待/聘衣&KR0227;中之類)考一篇之内雖時與¶
<pb:KR4d0042_SBCK_010-130a>¶
聖人合而稱&KR0003;多過其施扵父子兄弟夫婦若家若¶
國若天下粹羙之道則無見矣聖人之行如斯而已¶
乎或曰哀公輕儒孔子有為而言也曰多自夸大以¶
揺其君豈&KR0001;謂孔子者㢤¶
　　　讀文中子¶
文中子之言聖人之徒也傳之者非其人為之癰創¶
而巳耳吾觀中&KR0003;謂&KR0001;傳者姦詐無禮之人也世誚¶
房魏軰不稱師顧諸公如何人也&KR0060;人之財猶謂之¶
盜學焉而不知&KR0001;由来固小人矣然其佐唐命基太¶
平行事灼見非小人也非小人而不稱師未嘗以為¶
<pb:KR4d0042_SBCK_010-130b>¶
師也明矣隋書魏公&KR0001;述常人或得一傳而無王通¶
云者豈窮為弟子而忽忘若是乎或謂以長孫無忌¶
怒故(句)夫魏公引義諫諍不為天子屈豈憚一無忌¶
而削其師㢤盖文中子教授河汾間迹未甚顯沒後¶
門人欲尊寵之故扳太宗時公卿以欺後世耳懼其¶
語之泄乃溢辭以求媚(若杜如晦扵萬民猶天百姓/日用而不知之類其媚扵唐)¶
(帝則下文曰/尭舜者是也)孔子之時周王魯公非有道也至&KR0113;春¶
秋尊京師别内外戀戀不&KR0014;已江都弑煬帝而文中¶
子曰天其或者&KR0005;啓尭舜之運吾不與焉命也其如¶
君臣之禮何孔子扵孟懿子季康子稱對稱名(孟孫/問孝)¶
<pb:KR4d0042_SBCK_010-131a>¶
(扵我我對曰云云康子饋藥/拜而受之曰丘未逹云云)楊素蘇䕫李徳林隋之¶
大臣且非弟子而謂之請見又名之(素與吾言夔與/吾言德林與吾)¶
(言云/云)其如上下之禮何吾故謂&KR0001;傳者姦詐無禮之¶
人也雖然不姦詐不無禮文中子之道不如是之光¶
也流俗之視中&KR0003;如視佛書夫焉知佛之道可尊而¶
尊之㢤徒聞其未死時天地&KR0017;神夷狄之君無不尊¶
之者耳或曰文中子之道不如是之光則柰何曰不¶
害為聖人之徒¶
　　　弔楊子¶
&KR0010;隂在戌兮其月季春望前三日兮是惟壬辰面書¶
<pb:KR4d0042_SBCK_010-131b>¶
林以齋慓兮敢行弔于子雲嗚呼哀㢤髙廟不神兮¶
借人以&KR0096;新都大盗兮舂國之咽㓙邪得志兮明哲¶
偷安天爐熾炭兮璞玉不燃歛佐王之刀尺兮廻智¶
巧乎簡篇何諸儒之䘮明兮復培塿乎泰山夫聖者¶
通之謂兮可名而名之豈有常人昔成湯號伊尹曰¶
元聖兮固商書之&KR0001;不刪夷之清而恵之和兮孟氏¶
亦以爲聖焉謂子雲之非聖兮何啻乎&KR1119;柱而操絃¶
韓退之云大醇而小疵兮&KR0001;論止于法言兹對問之¶
細碎兮如入宫始見其堧垣伊太廟明堂之巨麗兮¶
則盡在于太元兼三材而用五行兮取度數扵渾天¶
<pb:KR4d0042_SBCK_010-132a>¶
日如蟻而右轉兮斗掲柄而左旋隂陽晝夜之會合¶
兮非弄筆之&KR0001;磨鐫其指在扵三綱兮尤切切扵君¶
臣君道光而臣道㓕兮尊卑之分以陳消與息而相¶
乗兮無盛滿之不疾顛言行禍福同出扵罔兮貴思¶
慮乎未然必稱孝而稱忠兮異乎劇秦而羙新既廣¶
且深兮浩浩東溟之瀦百川自哲人之萎扵魯兮獨¶
子雲之書誰得而及肩惟視之八曰翡翠于飛離其¶
翼狐鼦之毛躬之賊盖小才之足以殺其身兮俾愚¶
心之愬愬奉新語以周旋兮庶全歸扵窀穸彼&KR0361;明¶
之為注兮間或失而或得矧科指之不甚明兮匪後¶
<pb:KR4d0042_SBCK_010-132b>¶
生之&KR0014;識今之&KR0025;事扵此書兮其&KR0003;溺乎數術&KR0046;怪¶
之士惜以為已有兮學者欲求而弗&KR0023;繄小子之不¶
敏兮&KR0005;大為之觧釋下以行諸講學兮上以及夫邦¶
國計其業之勤勞兮豈一朝而一夕困于内者疾病¶
兮迫于外者衣食念一家之言兮終成之扵何日天¶
有意扵此書兮使我夀考而強力不然子雲之道兮¶
或㡬乎息我思古人兮淚漣漣而霑臆¶
　　　復&KR0003;¶
孔子曰顔氏之子其殆庶㡬乎有不善未嘗不知知¶
之未嘗復行也易曰不逺復無祗悔元吉噫顔氏之¶
<pb:KR4d0042_SBCK_010-133a>¶
賢肖夫聖者也猶有不善乎曰衆人之不善不至乎¶
善也賢人之不善善而過者也孔門髙弟師也過由¶
也兼人有姊之䘮而弗除曾子執親之䘮水漿不入¶
扵口者七日皆善而過者也而未聞其復也中庸曰¶
回之為人也擇乎中庸得一善則拳拳服膺而弗失¶
之矣復而得中者顔氏而巳乎故曰用之則行舍之¶
則蔵唯我與爾有是夫人之患不在乎不及而在乎¶
過之不及則下扵人下扵人則憤憤則知進矣過之¶
則出乎類出乎&KR0011;則矜矜則不知其反矣伯夷與鄊¶
人立其冠不正望望焉去之過扵正者也叔向三數¶
<pb:KR4d0042_SBCK_010-133b>¶
叔魚之罪過扵直者也扵陵仲子不食兄之禄過扵¶
㢘者也魯&KR0046;公攝位過扵譲者也徐偃王不忍闘其¶
民過扵仁者也尾生期女子過扵信者也聖人則不¶
然子見南子似不正昭公知禮似不直&KR0005;之荆先之¶
以子夏申之以冉有不欲速貧似不㢘文王既沒用¶
我者其為東周似不讓誅少正卯似不仁諾陽貨曰¶
&KR0005;仕似不信應時遷徙各得其&KR0001;禮&KR0001;以制乎中義¶
&KR0001;以謂之宜也可與適道未可與立可與立未可與¶
&KR0096;聖人之情也義之不存而苟變焉然後為小人矣¶
䕫教胄子臯陶陳九徳曰直而温寛而栗柔而立是¶
<pb:KR4d0042_SBCK_010-134a>¶
亦復之一端也天台王㡬好學而多&KR0014;&KR0005;有&KR0001;就焉¶
者也幾之字曰復之故為之作復&KR0003;¶
　　　命箴¶
宜失而失斯謂之正宜得而失斯謂之命身之不脩¶
責命可乎謹爾攸趍惟道之圖命之不諧躁乎則惑¶
慎爾食息躁爾之賊得失不言吾道孰辨&KR0391;之否之¶
繄我之願言不以道幸其哀己食而揺尾彼獸之耻¶
非道而哀尚盍耻之矧其無益祗辱奚為三十曰壮¶
聖人以立先迷無悔今是猶及蚤詩夜書以遨以娱¶
戒之勿渝天其舎諸¶
<pb:KR4d0042_SBCK_010-134b>¶
　　　畫賛¶
　工有圖貴人之像者予哀其賢而無&KR0001;遂也為之¶
　辭云¶
道之可行君子乃出行而無成君子之疾位以名得¶
名以位失古人丘壑豈徒自逸嗚呼¶
　　　弋陽縣學銘¶
慶暦恢儒首自東都爰及郡縣築宫授徒地不患小¶
&KR0096;不在大繫乎其人乃勤乃&KR0520;&KR0081;陂之南縣廷之東¶
令异尉宇經始其中居室以嚴用器以利曰藝曰儀¶
一為品制事則有變衆則有散非志之確誰足之踐¶
<pb:KR4d0042_SBCK_010-135a>¶
易羙知㡬孔戒巳甚太學三萬黨人以禁興雖有功¶
廢或為福敝漏之下誦弦亦足朂㢤斯道無與乎世¶
儒之全安宜億萬祀¶
　　　嘿堂銘¶
黄介夫尉鄖鄊作嘿堂以居使人来告故為之銘曰¶
衆人之嘿不材扵天賢人之嘿保身以&KR0096;止則為澤¶
行&KR0005;為川雖欲勿言安得不言¶
　　　太學議¶
覯伏以古今時異㳂革事殊凡有設施當求折衷若¶
曰上法周室作為辟雍詢扵儒者諒無異議行之本¶
<pb:KR4d0042_SBCK_010-135b>¶
朝或似不便何者雖作辟雍必不欲廢國子監未聞¶
古者辟雍之上更有國子監也况辟雍之設非徙講¶
授而巳便當行視學之禮養老之事國家大禮如籍¶
田明堂鸞輿未動六軍之士巳希賞賜&KR0060;恐惜費未¶
䏻盡行有其器而無其用天下之望寧不歉耶若欲¶
太學不與國子監相妨又無行禮之責則宜近取唐¶
制國子監太學四門律書筭廣文凡七館皆屬國子¶
監太學則七館之一其扵國子監猶吏部兵部之扵¶
尚書省也不相妨明矣萬一遭遇帝暉下臨乃吾道¶
之光耳若猶未也亦不為朝廷之闕至扵棟宇之度¶
<pb:KR4d0042_SBCK_010-136a>¶
在唐無聞如使講習有位生徒有次量事制宜誰曰¶
不可然亦湏見地之廣狹而後計之若豫爲廣大之¶
制而地或&KR0310;小則是空文無&KR0001;施用或謂周人立四¶
代之學今若以國子監爲唐學又立辟雍以法扵周¶
有何害耶覯謂不然周之四學並立各有&KR0001;用如養¶
國老於東膠養庶老扵虞庠學干戈羽籥扵東序禮¶
在瞽宗之&KR0011;是也今教學之職盡在辟雍若不使國¶
子監統之則祭酒司業當治何事如使辟雍屬扵國¶
子監則古者辟雍之上更無官司故覯以爲不便果¶
䏻廢國子監而興辟雍且&KR0113;視學養老之禮以飾之¶
<pb:KR4d0042_SBCK_010-136b>¶
則非覯之&KR0001;敢議也¶
　　　策問三首¶
問孟子稱舜為天子臯陶為士瞽瞍殺人則執之舜¶
&KR0060;&KR0018;而逃海濵以有&KR0001;受之也觀諸周禮則有議親¶
之辟夫宗室有罪尚在八議彼為天子父而吏得執¶
之是邪非邪抑異代之法不可同條邪二三子極言¶
之¶
問夏之有徳逺方圖物以鑄九鼎使民入山澤不逢¶
不若其功大矣然所謂神姦者固為傀異之形而求¶
近人邪抑&KR0014;變化與人亂邪果其傀異則民之見者¶
<pb:KR4d0042_SBCK_010-137a>¶
雖無有鼎亦知懼矣苟&KR0014;變化與人亂則何形之可¶
鑄邪當王孫滿之時鼎猶在周其所象物盖嘗目見¶
非虚語也顧言之失其義耳然則禹之為是鼎其何¶
意也¶
問周官六屬其職三百六十而貟數則多如六鄊七¶
萬五千家耳自比長以上卿大夫士萬八千餘人此¶
大可怪學者毎非之而未見其&KR0003;抑序官之妄邪則¶
鄊州黨族閭比皆有職又不可闕然則守其官者何¶
等人也¶
　　　策問六首¶
<pb:KR4d0042_SBCK_010-137b>¶
問太史公叙術學崇黄老而薄六經其論以道家與¶
時遷徙應物變化故曰聖人不巧時變是守以吾觀¶
之盖不出夫易易非六經乎何其不察而遽薄之也¶
二三子試言焉¶
問韓退之有言老者曰孔子吾師之弟子也佛者曰¶
孔子吾師之弟子也為孔子者習聞其&KR0003;樂其誕而¶
自小也亦曰吾師亦嘗云爾佛之&KR0003;吾不&KR0014;詳曽子¶
問老子列傳則有問禮之事史未足盡信禮記經之¶
屬也亦有妄乎明辨之無牽舊&KR0003;¶
問韓退之謂楊墨之書尚有存者今之學者有學扵¶
<pb:KR4d0042_SBCK_010-138a>¶
彼者乎有近扵彼者乎其巳無傳乎其無乃化而不¶
自知乎吾考扵墨彊本節用誠其&KR0001;長楊則無見矣¶
然乃孟子&KR0001;謂為我者也歴觀士大夫之所以髙人¶
者儉陋為先儉非墨之流乎其施扵天下國家恨未¶
及也至扵先己而後人持禄保位不以治亂累其心¶
者亦楊氏為我之决矣及其論議尚&KR0349;&KR0349;然曰闢楊¶
墨豈非化而不自知者㢤噫時有變事有宜則夫二¶
者為是乎為非乎&KR0005;盖而勿問乎&KR0005;折以先王之制¶
乎各言其畫¶
問春秋書王&KR0001;以見王者上奉時承天而下統正萬¶
<pb:KR4d0042_SBCK_010-138b>¶
國吾習諸此未始不舍業而嘆深矣先王之法也然¶
公羊子曰王者孰謂謂文王杜元凱曰&KR0001;書之王即¶
平王學者往往未知所傳今之儒生又有異意謂春¶
秋以天下無王而作盖號令賞罰天子之事孔子不¶
敢私之故書王以著號令賞罰之&KR0001;由出若是則王¶
非周也孔子藉之云爾吾心亦不安兹用商于二三¶
子繹聖人之心懋君臣之義吾有望焉¶
問周禮周公致太平之迹也而扵大司馬見師不功¶
之文小司宼有詢國危之目諸如此類盖非周公&KR0001;¶
嘗行若春秋舊凡亦曰周公之制而弑君之例存焉¶
<pb:KR4d0042_SBCK_010-139a>¶
豈成王時有是也㢤故學者疑周官凡例皆不出于¶
周公二三子以為如何¶
問孟子曰未有仁而遺其親者也未有義而後其君¶
者也是時天子在上而孟氏游扵諸侯皆&KR0003;以王道¶
湯文武所以得天下之&KR0003;未聞一言奨周室者庸非¶
後其君乎賢人之言必不徒爾盍各求其意¶
直講李先生文集卷之二十九終¶
<pb:KR4d0042_SBCK_010-139b>¶
<pb:KR4d0042_SBCK_010-139b>¶
