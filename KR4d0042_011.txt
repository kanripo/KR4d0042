# -*- mode: mandoku-view; -*-
#+TITLE: 直講李先生文集
#+DATE: 2015-09-11 09:04:11.753752
#+PROPERTY: ID KR4d0042
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 11
#+PROPERTY: FILE SB04n0464-011直講李先生文集直講李先生年譜-卷第二.
<pb:KR4d0042_SBCK_011-1a>¶
直講李先生文集卷之二¶
　　禮論七篇¶
予㓜而好古誦味&KR0052;籍窺測教意然卒未&KR0014;語其綱¶
條至于今兹年二十四思之熟矣比因多病退伏廬¶
下身無他役得近紙筆故作禮論七篇推其本以見¶
其末正其名以責其實崇先聖之遺制攻後世之乖¶
缺&KR0022;國之&KR0027;筮生民之耳目在乎此矣¶
　　禮論第一¶
或問聖人之言禮奚如是之大也曰夫禮人道之凖¶
世教之主也聖人之所以治天下國家脩身正心無¶
<pb:KR4d0042_SBCK_011-1b>¶
他一於禮而巳矣曰嘗聞之禮樂刑政天下之大法¶
也仁義禮智信天下之至行也八者並用傳之者久¶
矣而吾子一本於禮無乃不可乎曰是皆禮也飲食¶
衣服宫室噐皿夫婦父子長㓜君臣上下師友賔客¶
死䘮祭祀禮之本也曰樂曰政曰刑禮之攴也而刑¶
者又政之屬矣曰仁曰義曰智曰信禮之别名也是¶
七者盖皆禮矣敢問何謂也曰夫禮之初順人之性¶
欲而為之節文者也人之始生飢渇存乎内寒暑交¶
乎外飢渴寒暑生民之大患也食草木之實鳥獸之¶
肉茹其毛而飲其血不足以養口腹也&KR0013;髪衣皮不¶
<pb:KR4d0042_SBCK_011-2a>¶
足以稱肌體也聖王有作於是因土地之宜以殖百¶
榖因水火之利以為炮燔烹炙泊其犬豕牛羊及醤¶
酒醴酏以為飲食藝麻為布繰絲為帛以為衣服夏¶
居橧巢則有顛墜之憂冬入營窟則有隂寒重膇之¶
疾於是為之棟宇取材於山取土於地以為宮室手¶
足不&KR0014;以獨成事也飲食不可以措諸地也於是范¶
金斵木或為陶瓦脂膠丹漆以為器皿夫婦不正則¶
男女無别父子不親則人無所本長㓜不分則強弱¶
相犯於是為之婚姻以正夫婦為之左右奉養以親¶
父子為之伯仲叔季以分長㓜君臣不辨則事無統¶
<pb:KR4d0042_SBCK_011-2b>¶
上下不列則群黨争於是爲之朝覲㑹同以辨君臣¶
爲之公卿大夫士庶人以列上下人之心不學則懵¶
也扵是爲之庠序講習以立師友人之道不接則離¶
也於是爲之宴享苞苴以交賔客死者人之終也不¶
可以不厚也扵是爲之衣衾棺槨衰麻哭踊以奉死¶
䘮神者人之本也不可以不事也於是爲之禘嘗郊¶
社山川中霤以脩祭祀豐殺有等䟽數有度貴有常¶
奉賤有常守賢者不敢過不肖者不敢不及此禮之¶
大本也飲食既得衣服既備宮室旣成噐皿旣利夫¶
婦既正父子旣親長㓜既分君臣既辨上下既列師¶
<pb:KR4d0042_SBCK_011-3a>¶
友既立賔客既交死䘮旣厚祭祀既脩而天下大和¶
矣人之和必有發也於是因其發而節之和乆必怠¶
也於是率其怠而行之率之不從也於是罰其不從¶
以威之是三者禮之大用也同出扵禮而輔於禮者¶
也不别不異不足以大行於世是故節其和者命之¶
曰樂行其怠者命之曰政威其不從者命之曰刑此¶
禮之三支也在禮之中有温厚而廣愛者有斷决而¶
從宜者有䟽逹而&KR0014;謀者有固守而不變者是四者¶
禮之大㫖也同出於禮而不可缺者也於是乎又别¶
而異之温厚而廣愛者命之曰仁斷决而從宜者命¶
<pb:KR4d0042_SBCK_011-3b>¶
之曰義䟽逹而&KR0014;謀者命之曰智固守而不變者命¶
之曰信此禮之四名也三支者譬諸手足焉同生於¶
人而輔於人者也手足不具頭腹豈可動哉手足具¶
而人身舉三支立而禮本行四名者譬諸筋骸之&KR0011;¶
焉是亦同生於人而異其稱者也言乎人則手足筋¶
骸在其中矣言乎禮則樂刑政仁義智信在其中矣¶
故曰夫禮人道之凖世教之主也聖人之所以治天¶
下國家脩身正心無他一於禮而已矣¶
　　禮論第二¶
或人不諭曰節其和者謂之樂行其怠者謂之政威¶
<pb:KR4d0042_SBCK_011-4a>¶
其不從者謂之刑信然矣其所以統於禮者願聞其¶
指曰昔者聖人之制禮也因十二月之氣分而為律¶
吕因六律六吕作為十二管因其清濁與其䡖重配¶
而為五聲因其五聲變而雜之以為八音或為歌詩¶
或&KR0013;於金石絲竹匏土革木之噐爰及干戚羽旄以¶
導人之和心以舞人之手足小大有所終始有&KR0052;倡¶
和有秩節奏有差詘伸俯仰必有齊也綴兆行列必¶
有正也宫軒特縣各當其位四六八羽各昭其數以¶
範五行以調八風以均百度以象徳行以明功業以¶
觀政治以和人神此禮之一攴樂著矣出號令立官¶
<pb:KR4d0042_SBCK_011-4b>¶
府制軍旅聚食貨號令所以明約束官府所以正職¶
掌軍旅所以待不虞食貨&KR0001;以贍不足是故為之符¶
璽節旄以信號令為之&KR0122;属胥徒以備官府為之甲¶
胄五兵以成軍旅為之井田賦貢以興食貨為之城¶
郭溝池&KR0001;以限内外也為之度量權衡所以平多少¶
也為之書契版圖所以窮變詐備遺忘也為之圄犴桎¶
梏所以嚴推劾禁犇逸也官各有守事各有程先後¶
有次遲速有檢以辨國之大事以平天下之民以躋¶
至治此禮之二支政成矣伐不義侵不庭刺有罪或¶
以鈇&KR0207;或以刀鋸為大辟為宫為刖為墨為劓為剕¶
<pb:KR4d0042_SBCK_011-5a>¶
為鞭為扑為流為贖輕有其等重有其常用之有地¶
决之有時所以懲天下之人使皆遷善而逺罪此禮¶
之三支刑行矣夫所謂禮者為而節之之謂也是三¶
者其自成乎果有為之者乎其自治乎果有節之者¶
乎苟不為也不節也則十二管不作五聲不辨八音¶
之噐不具干戚羽旄不設小大無其所終始無其&KR0052;¶
倡和無其秩節奏無其差詘伸俯仰不齊也綴兆行¶
列不正也縣之靣不殊也羽之數不分也如此則何¶
以見樂哉不為也不節也則號令不出官府不立軍¶
旅不制食貨不聚符璽節旄不作&KR0122;属胥徒不備甲¶
<pb:KR4d0042_SBCK_011-5b>¶
　胃五兵不成井田賦貢不興城郭溝池不修度量權¶
　衡不均書契版圖不著圄犴桎梏不嚴官無其守事¶
　無其程先後無其次遲速無其檢如此則何以見政¶
　哉不爲也不節也則不義不伐不庭不侵有罪不刺¶
　鈇&KR0207;無其凖力鋸無其平大辟宫刖墨劓剕鞭扑流¶
　贖皆無其法&KR0127;無其等重無其常用之無其地决之¶
　無其時如此則何以見刑哉由是而言故知三者果¶
　有爲而節之者然後&KR0014;成也&KR0014;治也爲乎飲食衣服¶
　宫室噐皿夫婦父子長㓜君臣上下師友賔客死䘮¶
　祭祀而節之者既謂之禮矣爲乎十二管五聲八音¶
<pb:KR4d0042_SBCK_011-6a>¶
　干戚羽旄號令官府軍旅食貨符璽節旄&KR0122;属胥徒¶
　甲胄五兵井田賦貢城郭溝池度量權衡書契版圖¶
　圄犴桎梏鈇&KR0207;刀鋸大辟宫刖墨劓剕鞭扑流贖而¶
　節之者反不謂之禮可乎若是則三者果禮之攴也¶
　而强其名者也¶
　　　禮論第三¶
　或曰樂刑政之&KR0003;旣承教矣敢問温厚而廣愛者仁¶
　也斷决而從宜者義也䟽逹而&KR0014;謀者智也固守而¶
　不變者信也則然矣其何繫於禮哉曰百畒之田不¶
　奪其時而民不飢矣五畒之宅樹之以桑而民不寒¶
<pb:KR4d0042_SBCK_011-6b>¶
矣逹孝悌則老者有㱕病者有養矣正䘮紀則死者¶
得其藏修祭祀則&KR0017;神得其饗矣征伐有節誅殺有¶
度而民不横死矣此温厚而廣愛者也仁之道也君¶
為君焉主政令必生殺不得不從矣臣為臣焉守職¶
事死干戈不得少變矣男女有别不得相&KR0333;矣長㓜¶
有序不得相陵矣興㢘讓則財不得苟取位不得妄¶
受矣立諌諍則不得諱其惡矣設選舉則賢者不遺¶
矣正刑法則有罪者必誅矣此斷决而從宜者也義¶
之道也為衣食起宫室具噐皿而人不乏用矣異親¶
䟽次上下而人不興&KR0333;矣列官府紀文書而姦詐可¶
<pb:KR4d0042_SBCK_011-7a>¶
　窮矣築城郭治軍旅而冦賊不作矣親師傅廣學問¶
　而百慮畢矣此䟽逹而&KR0014;謀者也智之道也號令律¶
　式以約民心蔑有欺矣禄位班次以等賢愚蔑相犯¶
　矣車馬服御以章貴賤而人不疑矣百官不易其守¶
　四民不改其業而事不諐矣言必中行必果而天下¶
　率從矣此固守而不變者也信之道也若夫百畒之¶
　田不奪其時五畒之宅&KR0035;之以桑逹孝悌以養老病正¶
　䘮紀以藏其死脩祭祀以饗&KR0017;神征伐有節誅殺有¶
　度定君臣别男女序長㓜興㢘讓立諌諍設選舉正¶
　刑法爲衣食起宫室具噐皿異親䟽次上下列官府¶
<pb:KR4d0042_SBCK_011-7b>¶
紀文書築城郭治軍旅親師傅廣學問為號令律式¶
禄位班次車馬服御官守民業言而必中行而必果¶
者謂之非禮可乎既曰仁矣曰義矣曰智矣曰信矣¶
總而言之又皆禮矣若是則仁義智信果禮之别名¶
也¶
　　禮論第四¶
或曰仁義智信疑若根諸性者也以吾子之言必學¶
禮而後&KR0014;乎曰聖人者根諸性者也賢人者學禮而¶
後&KR0014;者也聖人率其仁義智信之性㑹而為禮禮成¶
而後仁義智信可見矣仁義智信者聖人之性也禮¶
<pb:KR4d0042_SBCK_011-8a>¶
者聖人之法制也性畜於内法行扵外雖有其性不¶
以為法則曖昧而不章今夫木大者可以為棟梁小¶
者可以為榱桷不以為屋室則朽扵深山之中與樸¶
樕同安得為棟梁榱桷也温厚可以為仁斷决可以¶
為義䟽逹可以為智固守可以為信不以為禮則滯¶
扵心胷之内與無識同安得謂之仁義智信也屋既¶
成雖拙者必指之曰此棟也此梁也此榱也此桷也¶
禮既行雖愚者必知之曰此仁也此義也此智也此¶
信也賢人者知乎仁義智信之羙而學禮以求之者¶
也禮得而後仁義智信亦可見矣聖與賢其終一也¶
<pb:KR4d0042_SBCK_011-8b>¶
始之所以異者性與學之謂也中庸曰自誠明謂之¶
性自明誠謂之教誠則明矣明則誠矣自誠明者聖¶
人也自明誠者賢人也然則賢人之性果無仁義智¶
信乎曰賢人之性中也楊雄所謂善惡混者也安有¶
仁義智信哉性之品有三上智不學而自&KR0014;者也聖¶
人也下愚雖學而不&KR0014;者也具人之體而巳矣中人者¶
又可以為三焉學而得其本者為賢人與上智同學¶
而失其本者為迷惑守於中人而巳矣兀然而不學¶
者為固陋與下愚同是則性之品三而人之&KR0011;五也¶
請問學之得失曰所謂本者禮也知乎仁義智信之¶
<pb:KR4d0042_SBCK_011-9a>¶
羙而不知求之於禮率&KR0059;意附邪&KR0003;蕩然而不反此¶
失其本者也故世有非禮之仁矣有非禮之義矣有¶
非禮之智矣有非禮之信矣是皆失其本而然也敢¶
問其目曰奪其常産廢其農時重其賦稅以至&KR0967;寒¶
憔悴而時賜米帛以為哀人之困憲章煩宻官吏枉¶
酷殺戮無數而時發赦宥以為愛人之命軍旅屢動¶
流血滿野民人疲極不知䘮葬而收歛骸骨以為恵¶
及死者若是&KR0011;者非禮之仁也背其君親䟽其兄弟¶
而連結私黨以死相赴以為共人之患謟䛕機巧以¶
動上心而數辭其爵位及其貨財以為謙讓君有過¶
<pb:KR4d0042_SBCK_011-9b>¶
失而不&KR0014;諌正而暴&KR0045;於外身有&KR0046;惡不&KR0014;自改而¶
専攻人之短以為强直賢才果勇不&KR0014;用於公家而¶
私相援舉以為巳力下民之愚而不&KR0014;教訓䧟之於¶
惡然後峻刑以誅之以為奉法若是&KR0011;者非禮之義¶
也為智不&KR0014;以制民用修世教起政事以治人齊師¶
旅以禦&KR0333;以為天下國家久長之策而專為姦詐巧¶
辯以徼一時之利若是&KR0011;者非禮之智也為信不&KR0014;¶
以一號令重班爵明車服以辯等守職業以興事使¶
天下之人仰之而不疑而專為因循顧望以死兒女¶
之言若是&KR0011;者非禮之信也今有欲為仁義智信而¶
<pb:KR4d0042_SBCK_011-10a>¶
不知求之於禮是&KR0005;失其本者矣¶
　　禮論第五¶
或人請問樂刑政亦有非禮者乎曰善哉爾之問也¶
夫夷蠻戎狄荒&KR0075;靡曼之音雜其倡優輔以子女諧¶
&KR0015;顛&KR0333;以動人耳目移人心氣若是&KR0011;者非禮之樂¶
也或重刑辟變法律伺人小過鉤人㣲&KR0046;以為明察¶
或悲哀怯愞容貸姦宄以為慈愛或急征横賦多方¶
揉索抔聚畜積以為强國或時起土功敺人為卒用¶
於無用以為豫備若是&KR0011;者非禮之政也或為轘裂¶
鼎鑊炮烙菹醢剥靣夷族以威天下若是&KR0011;者非禮¶
<pb:KR4d0042_SBCK_011-10b>¶
之刑也曰子所謂禮者爲之節之者也若是三者豈¶
無爲之者乎豈盡無其節乎曰夫所謂爲者先王之¶
爲也所謂節者先王之節也先王之所以爲而節之¶
者非妄也必有仁義智信之善存乎其間矣不念古¶
昔不師先王是皆妄爲也妄節也君子不以爲禮也¶
或曰樂刑政皆禮也先儒之述何以不止於禮而言¶
禮樂刑政曰樂刑政雖統於禮盖以聖人既别異其¶
名世傳巳久止言禮則人不知樂刑政故並列之使¶
人得以兼用然首之以禮而樂刑政次之意者謂樂¶
刑政咸統於禮歟譬諸孔門四教曰文行忠信忠信¶
<pb:KR4d0042_SBCK_011-11a>¶
豈非行乎盖以止言行則人不知忠信故並列之然¶
先之以行而次以忠信謂忠信咸統於行也然則所¶
謂仁義禮智信者亦猶是哉曰非矣樂刑政者禮之¶
攴也未盡於禮之道也其本存焉亦猶忠信者未盡¶
於行也舉禮之本而與樂刑政並列可矣今言乎仁¶
義智信則禮之道靡有遺焉禮與仁義智信豈並列¶
之物歟仁義智信者實用也禮者虚稱也法制之總¶
名也然而所以與仁義智信並列而其次在三者意¶
者謂雖有仁義智信必須以禮制中而行之乎曰鄭¶
氏注中庸性命之&KR0003;謂木神則仁金神則義火神則¶
<pb:KR4d0042_SBCK_011-11b>¶
禮水神則信土神則智疑若五者並生於聖人之性¶
然後㑹而為法制法制既成則禮為主而仁義智信¶
統乎其間若君臣之&KR0011;焉曰爾謂禮之性果何如也¶
曰豈非&KR0014;節者乎有温厚斷决䟽逹固守之性而加¶
之以節遂成法制焉曰節之者義之性也義斷决而¶
從宜豈非&KR0014;節者哉法制之作其本在太古之時民¶
無所識飢寒&KR0333;患罔有救止天生聖人而授之以仁¶
義智信之性仁則憂之智則謀之謀之既得不可以不¶
節也於是乎義以節之節之既成不可以有變也於¶
是乎信以守之四者大備而法制立矣法制既立而¶
<pb:KR4d0042_SBCK_011-12a>¶
命其總名曰禮安有禮之性哉鄭氏之學其實不&KR0014;¶
該禮之本但随章句而解之句東則東句西則西百¶
端千緒莫有統率故至乎性命之說而廣求人事以¶
配五行不究其端不揣其末是豈知禮也哉或曰月¶
令之推五性亦然矣何如曰月令之書盖本於戰國¶
之時吕氏門人所作至唐増修之未足以觀聖人之¶
㫖也後之人見仁義禮智信列名而齊齒謂五者之¶
用各有分區故爲仁義智信則不取於禮而任其&KR0059;¶
心爲禮則不&KR0014;辯仁義智信但以噐服物色升降辭¶
語爲玩以爲聖人作禮之方止於窮奢極富炫人聽¶
<pb:KR4d0042_SBCK_011-12b>¶
覽而已矣行其事不知其本觀其&KR0090;不知其意因謂¶
禮有質文可随時而用先王有作我可以作先王有¶
變我可以變而不知先王之所以作而變者有所為¶
(于僞/反)也此之&KR0001;以作而變者復何以哉苟禮之所之止¶
於噐服物色升降辭語而無仁義智信之大則是瑣¶
瑣有司之職耳何聖人拳拳之若是乎郊特牲曰禮¶
之所尊尊其義也失其義陳其數祝史之事也故其¶
數可陳也其義難知也知其義而謹守之天子之所¶
以治天下也或曰吾子所稱先儒並列禮樂刑政及¶
仁義禮智信之意曷以知先儒之意果若吾子之言¶
<pb:KR4d0042_SBCK_011-13a>¶
乎曰以予度之先儒之意當若是也若是則善矣或¶
異於此則先儒之言者皆不知禮而妄言也予何咎¶
哉曰先儒既並列之而吾子乃論而爲一敢問何謂¶
也曰並列之使人記其條目用之而不遺先儒之事¶
也論而爲一使人知其本根學之而不失予之志也¶
或曰前所謂節其和者命之曰樂行其怠者命之曰¶
政威其不從者命之曰刑温厚而廣愛者命之曰仁¶
斷决而從宜者命之曰義䟽逹而&KR0014;謀者命之曰智¶
固守而不變者命之曰信徇是而言則七者似皆禮¶
之别名也何以樂刑政則謂之支而強其名仁義智¶
<pb:KR4d0042_SBCK_011-13b>¶
信則止謂之别名也曰樂刑政各有其物與禮本分¶
局而治十二管五聲八音干戚羽旄樂之物也號令¶
官府軍旅食貨政之物也鈇&KR0207;刀鋸大辟宫刖墨劓¶
剕鞭扑流贖刑之物也是三者之物與飲食衣服宮¶
室噐皿夫婦父子長㓜君臣上下師友賔客死䘮祭¶
祀之目少異故得謂之支而強其名也夫仁義智信¶
豈有其物哉總乎禮樂刑政而命之則是仁義智信¶
矣故止謂之别名也有仁義智信然後有法制法制¶
者禮樂刑政也¶
有法制然後有其物無其物則不得以見法制無法¶
<pb:KR4d0042_SBCK_011-14a>¶
　制則不得以見仁義智信備其物正其法而後仁義¶
　智信炳然而章矣或曰前所謂刑者政之属誠然矣¶
　而吾子復並列之何謂也曰因先儒之言從而論之¶
　不遑變易耳其㫖既明其辭雖在奚有害於事哉曰¶
　敢問吾子之列禮樂刑政之物仁義智信之用盡扵¶
　吾子之言乎抑有所遺者乎曰凡予所言者大也不¶
　及其細也畧也不及其詳也從其&KR0011;而推之苟合乎¶
　禮本乎聖者皆是也奚待予之盡言哉¶
　　　禮論第六¶
　或曰樂記曰聖人作樂以應天制禮以配地禮樂明¶
<pb:KR4d0042_SBCK_011-14b>¶
　備天地官矣又以天地卑髙動靜方物在天成象在¶
　地成形以為禮者天地之别也地氣上齊天氣下降¶
　隂陽相摩天地相蕩雷霆風雨四時日月百化之興¶
　以為樂者天地之和也由此觀之則禮樂之比隆競¶
　大盖已著矣而吾子統之於禮益有疑焉曰彼以禮¶
　為辯異樂為統同推其象&KR0011;以極于天地之間非&KR0014;¶
　本禮樂之所出者也禮也者豈止於辯異而巳哉樂¶
　也者豈止於統同而巳哉是皆見其一而忘其二者¶
　也曰古之言禮樂者必窮乎天地隂陽今吾子之論¶
　何其小也曰天地隂陽者禮樂之象也人事者禮樂¶
<pb:KR4d0042_SBCK_011-15a>¶
之實也言其象止於尊大其教言其實足以&KR0100;範於¶
人前世之言教道者衆矣例多闊大其意汪洋其文¶
以舊說爲陳熟以虚辭爲㣲妙出入混沌上下&KR0017;神¶
使學者觀之耳目驚眩不知其所取是亦教人者之¶
罪也或問孟子曰惻&KR0046;之心人皆有之羞惡之心人¶
皆有之辭譲之心人皆有之是非之心人皆有之惻¶
&KR0046;之心仁之端也羞惡之心義之端也辭譲之心禮¶
之端也是非之心智之端也孟子既言人皆有仁義¶
之性而吾子之論獨謂聖人有之何如曰孟子以爲¶
人之性皆善故有是言耳古之言性者四孟子謂之¶
<pb:KR4d0042_SBCK_011-15b>¶
　皆善荀卿謂之皆惡楊雄謂之善惡混韓退之謂性¶
　之品三上焉者善也中焉者善惡混也下焉者惡而¶
　巳矣今觀退之之辯誠爲得也孟子豈&KR0014;專之曰性¶
　之&KR0003;既盡之矣然其以禮與仁義智並列何如曰是¶
　皆據世俗而言不及爲之綂率耳辭譲者義之一節¶
　也又淳于髠問曰男女授受不親禮也嫂溺則援之¶
　以手乎孟子曰嫂溺不援是&KR0600;狼也男女授受不親¶
　禮也嫂溺援之以手權也夫權智之動義之㑹也詳¶
　孟氏此言則義而智者不在先王之禮歟曰孟子據¶
　所聞爲禮以已意爲權而不謂先王之禮固有其權¶
<pb:KR4d0042_SBCK_011-16a>¶
也自今言之則必曰男女授受不親禮也嫂溺援之¶
以手亦禮也䘮服四制曰父在為母齊衰期者見無¶
二尊也百官備百物具不言而事行者扶而起言而¶
后事行者杖而起身自執事而后行者靣垢而已秃¶
者不髽傴者不&KR0221;跛者不踊老病不止酒肉凡此八¶
者以權制者也若是則先王之禮豈無權乎然其上¶
文則曰恩者仁也理者義也節者禮也權者智也於¶
此則是言之者惑矣其所謂恩者為父斬衰三年也¶
所謂理者為君亦斬衰三年也若兹二服與父在為¶
母齊衰扶杖靣垢不髽不&KR0221;不踊不止酒肉之事非¶
<pb:KR4d0042_SBCK_011-16b>¶
禮何以著之自今言之則必總四制以為禮而分仁¶
義智於其間可也或人變色而作曰善哉吾子之論¶
樂刑政仁義智信咸綂於禮也其始得之扵心歟抑¶
嘗聞聖人之言及此者歟曰予聞諸聖人矣禮運記¶
孔子之言曰禹湯文武成王周公此六君子者未有¶
不謹於禮者也以著其義以考其信著有過刑仁講¶
譲示民有常其下文曰禮者君之大柄也所以别嫌¶
明㣲儐&KR0017;神考制度别仁義所以治政安居也周公¶
作六官之典曰治典曰教典曰禮典曰政典曰刑典¶
曰事典而并謂之周禮今之禮記其創意命篇有不¶
<pb:KR4d0042_SBCK_011-17a>¶
為威儀制度者中庸緇衣儒行大學之&KR0011;是也及其¶
成書總而謂之禮記是其本傳之者亦知禮矣不獨¶
此二書而巳也韓宣子適魯見易象與魯春秋曰周¶
禮盡在魯矣則當時亦謂易象春秋為禮&KR0052;也故知¶
禮者生民之大也樂得之而以成政得之而以行刑¶
得之而以淸仁得之而不廢義得之而不誣智得之¶
而不惑信得之而不渝聖人之所以作賢者之所以¶
述天子之所以正天下諸侯之所以治其國卿大夫¶
士之所以守其位庶人之所以保其生無一物而不¶
以禮也窮天地亘萬世不可須&KR0119;而去也或曰曲禮¶
<pb:KR4d0042_SBCK_011-17b>¶
謂禮不下庶人而吾子及之何哉曰予所言者道也¶
道者無不備無不至也彼所言者貨財而已耳謂人¶
貧富不均不可一以齊之焉然而王制曰庶人縣封¶
葬不爲雨止不封不樹䘮不貳事此亦庶人之䘮禮¶
也庻人春薦韭夏薦麥秋薦黍冬薦稻韭以卯麥以¶
魚黍以豚稻以鴈此亦庶人之祭禮也既庻人䘮&KR0021;¶
皆有其禮而謂禮不下庶人者抑述曲禮者之妄也¶
　　禮論第七¶
或人敢問禮之所興自於何聖曰楊子雲謂法始於¶
伏犧而成乎堯今觀易繫辭其制噐取象信自伏犧¶
<pb:KR4d0042_SBCK_011-18a>¶
神農黄帝以来也禮本之興其在三皇可知矣大章¶
章之也咸池備矣咸池者黄帝之事上古結繩而治¶
後世聖人易之以書契百官以治萬民以察此亦黄帝¶
之事也弦木為弧剡木為矢弧矢之利以威天下此亦¶
黄帝之事也則樂政刑之興亦在三皇矣及夫堯舜¶
繼禪禹成其功成湯文武翦其禍難周公坐而修之¶
孔子著之扵冊七十子之徒奉之以為教而後禮樂¶
刑政之物仁義智信之用囊括而無遺矣或曰周道¶
其盛矣然魯諸侯也而用天子之禮樂何如曰昔者¶
武王既崩成王㓜不&KR0014;涖阼周公攝天子之位作禮¶
<pb:KR4d0042_SBCK_011-18b>¶
　樂朝諸侯而天下大定七年致政於成王成王以周¶
　公為有勲勞於天下扵是封之曲阜地方七百里革車¶
　千乗命魯公世世祀周公以天子之禮樂此盖成王¶
　謂周公有王者之徳攝王者之位輔周室致太平者¶
　周公之為也故扵其死用王禮祀之以尊之焉若是¶
　則魯以此祀周公可也豈及其餘哉至其子孫遂徹¶
　而用之凡制宫廟設官職祭祀䘮紀車馬服噐率倣¶
　於周此則非矣周君也魯臣也人臣而用其君之禮樂¶
　何以示民哉成王必欲其臣行天子禮樂則當賜之¶
　周公俾其身用之不須命魯公世世以此祀之也生¶
<pb:KR4d0042_SBCK_011-19a>¶
則臣也死則&KR0017;也&KR0017;與人異用之非僣故知魯以此¶
祀周公可也穆公之母卒使人問於曽子曰如之何¶
曽子曰哭泣之哀齊斬之情饘粥之食自天子逹布¶
幕衞也縿幕魯也夫布幕諸侯禮也縿幕天子禮也¶
疾魯之僣故舉諸侯以示之焉&KR0046;公考仲子之宫&KR0005;¶
萬焉問羽數扵衆仲對曰天子八諸侯六大夫四士¶
二公從之書曰九月考仲子之宮初獻六羽觀春秋¶
之旨盖謂僣上既久賢君&KR0014;詳問而更始之故書也¶
彼杞宋者各自為一王之後耳其祖天子禮樂異於¶
周使行之可也周尚在而魯倣之則僣矣孔子曰唯¶
<pb:KR4d0042_SBCK_011-19b>¶
名與噐不可以假人夫魯之事假人孰甚焉或曰議¶
者以三代之後漢唐為盛如之何可比隆於古昔也¶
曰漢唐其卑矣髙帝起於隴畒草創天下法制未修¶
文景&KR0071;立齪齪守成公卿多武人而黄老刑名之學¶
熾扵其間賈生之徒稱先聖誦仁義眊焉而不知所¶
從也武帝聰明特逹攘&KR0209;而作聘賢良尊文學改正¶
朔易制度有志扵先王矣然而黷兵好勝竭天下之¶
財以事四夷延方士築宮館以求神仙用不&KR0052;之言¶
以東封泰山禪梁父光武憂勤民事而不務大體專¶
求俗吏之課不師&KR0052;籍而聴用圖䜟之書以疑天下¶
<pb:KR4d0042_SBCK_011-20a>¶
耳目唐髙祖凡庸之材乗運而起太宗有非常之度¶
而殘殺長適以取其位不&KR0014;純用先王之制而因循¶
駮雜浮屠亂法而不知禁進士壊文而不知革易置¶
儲貳依違不决明皇親見禍亂心思矯正而興起老¶
子荘周之&KR0003;以害教化寵任武功注意兵食鑾輿展¶
狩出入不時進用女色間以䜛賊以紊&KR0052;紀自此數¶
君其餘盖不足數矣曰封泰山禪梁父前世之大典¶
也而吾子以為不&KR0052;之言何如曰所謂&KR0052;者二帝三¶
王之事而孔子述之者也六籍是矣而封禪之文安¶
在哉獨司馬遷封禪書稱自古受命帝王&KR0154;嘗不封¶
<pb:KR4d0042_SBCK_011-20b>¶
禪盖有無其應而用事者矣未有睹符瑞見而不臻¶
乎泰山者也於是引尚書舜&KR0010;二月東廵狩至于岱¶
宗柴似以此為封禪事斯禮也盖繫廵狩矣天子廵¶
狩至于方岳祭天告至爰及名山大川皆以其秩望¶
祭之乃事&KR0017;神之常道非封禪之謂也且舜自正月¶
上日受終于文祖孔氏謂上日朔日也後至輯五瑞¶
既月乃日覲四岳群牧班瑞于群后孔氏謂盡以正¶
月中日日見四岳及九州牧監還其瑞&KR0010;二月東廵¶
狩至于岱宗孔氏謂既班瑞之明月乃順春東廵至¶
扵岱宗若是則舜攝帝位&KR0138;朞月耳徳未必遽洽於¶
<pb:KR4d0042_SBCK_011-21a>¶
人也功未必遽濟扵世也符瑞之見未必如此之速¶
也况又未真即帝位則&KR0005;何辭以封禪哉五載一巡¶
狩巡狩而封禪則舜之在位凡㡬年凡㡬封禪其禮¶
儀必有可采何以不廣記之乃獨言柴而巳乎封禪之¶
禮固不止扵柴也夫摯見生死之物盖其微者猶列¶
之于後矧封禪之盛乃得畧之乎其不然必矣又稱¶
齊桓公既覇㑹諸侯扵葵丘而欲封禪管仲曰古者¶
封泰山禪梁父者七十二家而夷吾所記者十有二¶
焉曰無懐氏曰伏羲曰神農曰炎帝曰黄帝曰顓頊¶
曰帝嚳曰堯曰舜曰禹曰湯曰周成王夷吾此言亦¶
<pb:KR4d0042_SBCK_011-21b>¶
無所證孔子修六&KR0052;祖述堯舜憲章文武豈前世有¶
封禪之言管氏聞之而孔子不得聞乎雖誠有之孔¶
子削而不書是亦不足取也子必謂稱古帝王封禪¶
者皆妄也未知此說根扵何時至秦始皇遂舉而行¶
之逮孝武即位又議封禪事齊人公孫卿稱其師申¶
公書曰封禪七十二王唯黄帝得上封又稱申公之¶
言曰漢主亦得上封上封則&KR0014;僊登天孝武後乃登¶
封無風雨災於是自喜幸庻㡬遇神仙矣吁可恠哉¶
文中子曰封禪之費非古也以夸天下其秦漢之侈¶
心乎是誠知言矣或曰子謂漢唐數君訛雜之如此¶
<pb:KR4d0042_SBCK_011-22a>¶
然其所以闡基緒致昇平者何也曰其始皆&KR0014;求輔¶
佐納諌諍夙興夜&KR0304;以安天下濟生人爲意此其所¶
以興也及其後世則放逐忠良眤近邪辟或婦人用¶
事或外戚專政或宦竪&KR0060;命官爵授於匪人貨財散¶
於無用兵革疲於不急荒&KR0075;怠慢厭棄民物皇天震¶
怒奸雄並起而海内土崩矣嗚呼漢唐之盛猶不足¶
觀漢唐之衰萬世之鑑也¶
　　禮論後語¶
吾爲禮論七篇既十五年學者有持章望之論一篇¶
來以吾爲好恠率天下之人爲禮不求諸内而競諸¶
<pb:KR4d0042_SBCK_011-22b>¶
外人之内不充而惟外之飾焉終亦必亂而已矣亦¶
猶老子之言禮者忠信之薄盖不知禮之本徒以其¶
節制文章獻酬揖讓登降俯仰之繁而罪之也嗚呼¶
章子有耳目邪抑矇且聵邪有則奚不視吾文聽吾¶
言吾之論則曰後之人見仁義禮智信列名而齊齒¶
謂五者之用各有分區故為仁義智信則不取於禮¶
而任其&KR0059;心為禮則不&KR0014;辯仁義智信但以噐服物¶
色升降辭語為玩以為聖人作禮之方止於窮奢極¶
富炫人聽覽而巳矣繇是推本之曰仁義智信者實¶
用也禮者虚稱也法制之總名也聖人率其仁義智¶
<pb:KR4d0042_SBCK_011-23a>¶
信之性㑹而為禮禮成而後仁義智信可見矣賢人¶
者知乎仁義智信之羙而學禮以求之者也禮得而¶
後仁義智信亦可見矣吾之論如此豈嘗使人為禮¶
不求諸内而競諸外邪豈嘗以節制文章之&KR0011;為禮¶
之實邪章子有耳目不至乎此也夫章子以仁義禮¶
智信為内猶饑而求食渴而求飲飲食非自外来也¶
發於吾心而巳矣禮樂刑政為外猶冠弁之在首衣¶
裳之在身必使正之耳衣冠非自内出也嗚呼章子¶
之惑甚矣夫有諸内者必出於外有諸外者必由於¶
内孰謂禮樂刑政之大不發於心而偽飾云乎且謂¶
<pb:KR4d0042_SBCK_011-23b>¶
衣冠非自内出則寒而&KR0013;之&KR0081;&KR0044;而&KR0013;之裘可乎夏¶
則求&KR0127;冬則求暖固出於吾心與饑渇之求飲食一¶
也而章子異之不巳惑乎故天下之善無非内者也¶
聖人㑹其仁義智信而為法制固由於内也賢人學¶
法制以求仁義亦内也謂藍之青朱之赤固其質也¶
布帛之青赤則染矣然染之而受者亦布帛之質也¶
以染鐡石則不入矣是故賢人學法制以求仁義亦¶
内也下愚雖學弗之得矣中庸曰或生而知之或學而¶
知之或困而知之及其知之一也或安而行之或利¶
而行之或勉强而行之及其成功一也然則吾之論何¶
<pb:KR4d0042_SBCK_011-24a>¶
嘗有外邪何憂乎終之必亂邪吾之論則曰聞諸聖¶
人扵是引禮運周公六典之&KR0011;以明之今章子乃曰¶
學乎聖人者何必易其言是未嘗讀吾之論也趙簡¶
子問子太叔揖讓周旋之禮焉對曰是儀也非禮也¶
夫禮天之&KR0052;也地之義也民之行也天地之&KR0052;而民¶
實則之是故為九歌八風七音六律以奉五聲為政¶
事庸力行務以從四時為刑罰威獄使民畏忌以&KR0011;¶
其震曜殺戮以是言之樂政刑非禮者乎顔淵問仁¶
孔子曰克已復禮為仁請問其目曰非禮勿視非禮勿¶
聴非禮勿言非禮勿動以是言之仁非禮者乎章子¶
<pb:KR4d0042_SBCK_011-24b>¶
尚未讀左氏傳論語宜其病吾言也聖人之扵禮其¶
言盖參差言其大則無事不包言其小則庻事之一¶
耳故周官三百六十職題曰周禮以該之言其大也¶
其次則曰禮典與治教政刑事配焉其小則曰五禮¶
與射御書數並焉章子得其小而不得其大宜其病¶
吾言也故其說曰走百歩外以救人隕溺難也趨百¶
歩外以揖人易也趨則為之走則不為之矣巳後鄉¶
人一日之生拜之&KR0014;也坐其下行其後&KR0014;也聞其急¶
難則不為之死矣是仁義難扵禮也又曰順父禮也¶
違父非禮也有人蹈扵水火之中巳&KR0005;救之而父在¶
<pb:KR4d0042_SBCK_011-25a>¶
側曰勿救匍匐救之無避也違父可也夫婦異列禮¶
也如妻踣扵舅姑之前傷而不興盡力以扶之可也¶
又曰心則愛兄而拜先仲叔此禮之易者固勝仁也¶
千金之寳分則多伯兄是禮不勝仁也吾兄與嫂闘¶
則不救有嫂之嫌也此禮之易者固勝義也鄊人之¶
長者闘扵兄救兄不勝則佐之闘是禮不勝義也嗚¶
呼章子以揖拜為禮宜乎其下得以兼仁義也且章¶
子焉知仁義哉萬物之生無不遂吾所謂仁也萬事¶
之理無不當吾&KR0001;謂義也而章子方區區以救隕溺¶
死急難為事不亦小乎以一人之力而見隕溺必救¶
<pb:KR4d0042_SBCK_011-25b>¶
見急難必死吾懼章子之仁義所及者寡而天年不¶
&KR0023;終也其&KR0001;謂仁吾曰浮屠而巳耳其所謂義吾曰¶
㳺俠而巳耳孔子曰父在觀其志父没觀其行三年¶
無改扵父之道可謂孝矣父没三年尚不忍改其道¶
父在側曰勿救人扵水火而違之可乎巳以救為仁¶
而父曰勿救則父不仁矣巳欲仁而彰父之不仁未¶
見可以為仁也父不仁則違之兄之闘則不辯是非¶
而佐之是父輕而兄重乎兄與嫂闘則以嫌而不救¶
懼失禮也妻踣而傷則扶之不顧禮焉是妻厚而嫂¶
薄乎厚扵妻而薄扵嫂茲小人之情䡖其父而重其¶
<pb:KR4d0042_SBCK_011-26a>¶
兄雖小人亦不為也章子以是為仁義非吾所敢聞¶
也抑其所謂禮之在内者䘮哀祭㳟忠君孝父盖皆¶
仁義之目而不諭焉悖矣人不知而不愠謂之君子¶
吾不得已而申之者為其惑衆也吾言止是矣章子¶
雖復言吾不愠也¶
直講李先生文集卷之二終¶
<pb:KR4d0042_SBCK_011-26b>¶
